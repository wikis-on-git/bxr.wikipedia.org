[[Файл:Tuberculosis-x-ray-1.jpg|мини|Сүрьеэ үбшэтэй хүнэй [[уушхан]]ай [[рентген]] зураг.]]
'''Сүрьеэ үбшэн''' ({{lang-san|सूर्य}}, ''sūrya'' — «[[наран]]») гү, али [[ород хэлэн|ородоор]] '''туберкулёз''' () гэдэгынь ''Mycobacterium tuberculosis'' [[нян|нянгаар]] (бактеряар) үүдхэгдэдэг<ref name=Robbins>{{cite book |author=Kumar V, Abbas AK, Fausto N, Mitchell RN |year=2007 |title=Robbins Basic Pathology |edition=8th |publisher=Saunders Elsevier |pages=516–522 |isbn=978-1-4160-2973-1}}</ref>, янза бүриин [[эрхэтэн]], ялангуяа [[уушхан]]да үрэбсэлэй гуламта үүдхэдэг амисхалай замаар тархадаг ниигэмэй [[халдабари]]та [[үбшэн]] юм. 1882 оной 3-р һарын 24-нд [[Германи]]хин эрдэмтэн [[Роберт Кох]] сүрьеэ үбшэнэй үүдхэгшые анха нээбэ. Кохой [[сабхансар]] (бацилла) гү, али сүрьеэгэй няниинь гадаада оршондо маша ехэ тэһэбэритэй ([[тооһон|тооһондо]] 100 хоног, [[хүрьһэн|хүрьһэдэ]] 6 һара, [[уһан|уһада]] 150 хоног гэхэ мэтэ) удаан хугасаада хубаагдан үржэдэг (20-24 сагта нэгэ удаа) онсолготой. Сүрьеэгэй няниинь сарсамхай өөхэ тоһон ехээр агуулдаг тула [[физикэ]]-[[хими]]ин [[хүсэн]] зүйлнүүд, [[хүшэл]], [[шүлтэн]]дэ тэһэбэритэй байдаг. Харин бусалгахад 10 минута, шиигтэй нүхэсэлдэ 75С хэмдэ 30 минута, наранай шууд гэрэл болон хэтэ ягаан (ультраягаан) туяада 1 сагай дотор усадхагдана.

== Шалтагаан ==
Сүрьеэ үбшэниинь нэгэһээ нүгөөд амисхалай замаар [[халадбари]]лдаг. [[Уушхан]]ай хэлбэриин сүрьеэтэй үбшэтэй хүниие дуугарха, ханяаха, найтаахад эргэн тойрондонь ехэ хэмжээнэй сүрьеэгэй нян тархажа байдаг. Үбшэтэнтэй ойро байһан хүнүүд уг нян агуулһан агаараар амисхалһанаар халдабари абадаг. Шэнэ эзэнэй бэедэ нянгай үржэхэ тохоромжотой хэһэгынь уушхан юм. Уушханһаа нян [[шуһан|шуһаар]] дамжан бусад [[эрхэтэн]] системэдэ ошодог. Уушханай хэлбэриин сүрьеэнь халдабаритай ба бусад эрхэтэнэй сүрьеэнь халдабаригүй. Уушханай хэлбэриин сүрьеэтэй үбшэтэнтэй ойро байгаа хүнүүд халдабари абаха боломжо ехэ байдаг (эндэ [[гэр бүлэ|гэр бүлын]] гишүүд, найз нүхэд, хамта ажаллагшад гэхэ мэтэ). 
Сүрьеэгэй нянгай халдабари абаһан хүн болгон сүрьеэгээр үбшэлхэгүй. Энэнь хүнэй [[дархалалай системэ]] буюу бэеын эсэргүүсэлтэй ехээхэн холбоотой. Хүмүүнэй дархалалынь үбшэн үүдхэгшэ нянгай эдибхэжэлые зогсоон удаан хугасаагаар хиналтандаа барижа байдаг. Гэбэш ямар нэгэ хүсэн зүйлэй нүлөөгөөр дархалалай системэнь һуларбал "зүүрмэглэжэ байһан" сүрьеэгэй нян эдибхэтэй үржэжэ үбшэные үүдхэнэ. 

== Холбооһон ==
{{Commonscat|Tuberculosis}}
* {{cite web |url=http://www.cdc.gov/tb/default.htm |publisher=Centers for Disease Control |title=Tuberculosis (TB)}}
* {{cite web |url=http://www.hpa.org.uk/infections/topics_az/tb/menu.htm |publisher=UK Health Protection Agency |title=Tuberculosis (TB)}}

== Зүүлтэ ==
{{зүүлтэ}}

[[Категори:Үбшэнүүд]]

{{1000 үгүүлэл}}

{{Link GA|en}}
{{Link GA|cs}}
{{Link FA|ca}}
{{Link FA|de}}
{{Link GA|fy}}
{{Link GA|ro}}
{{Link FA|sv}}
{{Link FA|tt}}
{{Link FA|hr}}

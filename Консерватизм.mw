'''Консерватизм''' ({{Lang-la|conservo}} — хадагалнаб) — ёһо заншалта, уламжалалта удха ба журамые, ниигэмэй гү, али шажанай һургаалые дахажа мүргэхэ үзэл юм. Консерватизмын эгээн шухалал удхань ниигэмэй ёһо заншалые, байгуулгануудые ба удха үнэлэмжые хадагалалга мүн.

Дотоодо улас түрын бодолгын талаар, консерваторнууд байнга улас гүрэнэй ба ниигэмэй журамай ажа холбогдолые тусгаарлан тэмдэглээд, [[экстремизм]] мэтэ гэжэ һанагдадаг туйлай шэнэшлэлнүүдые хүлеэжэ абанагүй. Гадаада улас түрын бодолгын талаар, консерваторнууд гүрэнэй аюулгүй байдалые тусгаарлажа, сэрэгэй хүсэнэй хэрэглэлые хүлеэн абаад, уламжалалта холбоотонуудые дэмжэжэ туршана, гадаада эдэй засагай харилсаанда [[Протекционизм|протекционизмые]] хамгаална. 

Консерватизмын үзэл суртал «[[Франциин хубисхал|Франциин хубисхалай]] аймшагта» ([[Эдмунд Бёрк|Эдмунд Бёркой]] алдарта тунхаг, 1790) хархис этэгээдээр бии болобо. Эдэй засагай эрхэ сүлөө нэхэдэг [[Либерализм|либерализмтай]] болон ниигэмэй тэгшэ байдалые нэхэдэг [[Социализм|социализмтай]] зүршэлдэнэ. Бёркой гадна франциин иезуит Жозеф де Местр (1753—1821), англиин философ Томас Һоббс (1588—1679) ба австриин канцлер Клемент Меттерних (1773—1859) консерватизмын түлэбшэлдэ хуби нэмэрээ оруулаа.

Мүнөө үеын ниигэмдэ консерватизм гурбан үндэһэн үзэл баримталалнуудай (либерализм, социализм ба консерватизм) нэгэ юм. Шэнэшлэл хубилалтада эсэргүүсэдэг обскурантизм ба традиционализм шалгарна. Мүнөө үеын консерватизм (неоконсерватизм) ондоо улас түрын хүдэлөөнһөө тэршээ, нугархай байжа болоно. Жээшэнь — АНУ-гай Рейган юрэнхылэгшын шэнэшлэлнүүд, Ехэ Британидахи Тэтчерэй шэнэшлэлнүүд.

==  Консерватизмын түүхэ ==
Һүүлдэнь торизм болоһон Англиин консерватизм [[Стюардтанай Һэргээлтэ|Стюардтанай Һэргээлтын үедэ]] (1660—1688) бии болобо. Энэ үзэл баримталал хизааргүй засагтай эзэн хаанда түблэрһэн ниигэм соогой хүнүүдэй иерархида үндэһэлээ. Хэрбээ сэдьхэлэй эрхэ сүлөө ба үндэһэн хуулита засаглалые байгуулха зорилготой [[Алдарта хубисхал]] торизмые ондоогоор томьёолбо. Мүнөө торизмын тулгуури хадаа гурбан дабхар ангитай (хаашуулай обог, [[ноёдой танхим]] ба [[ниитын танхим]]) эрхэ мэдэл юм.

Түүхэшэдэй диилэнхи хуби Рокинһемэй маркизай нюурай нарин бэшэгэй дарга байһан [[Эдмунд Бёрк|Эдмунд Бёркые]]<ref>Иногда его предшественником называют Ричарда Хукера. </ref> консерватизмын үндэһэлэгшээр гэжэ үзэнэ. 

== Зүүлтэ ==
<div class="references-small" style="">
<references />
</div>

== Ном зохёол ==
* Философия и социально-политические ценности консерватизма в общественном сознании России: От истоков к современности. Под ред. Ю. Н. Солонина. Вып. 1. СПб.: С.-Петербургский гос. ун-т, 2004, 320 с.
* Полякова Н. В. [http://ec-dejavu.net/c-2/Conservatism.html Антропология российского консерватизма] // Александр Иванович Введенский и его философская эпоха. — СПб., 2006, с. 252—265
* А. Ю. Минаков. Особенности русского консерватизма в первой четверти XIX века // Диалог со временем. Альманах интеллектуальной истории, 34, 2011,
* Современный российский консерватизм. Сборник статей. М., 2011. http://www.cscp.ru/files/rmoHZ2U1hEbQgIW.pdf
* Михаэль Дорфман [http://www.sensusnovus.ru/analytics/2012/04/04/13152.html Что такое консерватизм]

[[Категори:Улас түрэ]]

{{1000 үгүүлэл}}

'''Чанчунь''' ({{lang-zho|长春}}), Зүүн-хойто [[Хитад Улас|Хитадта]], [[Иту гол]]ой эрьедэ байрладаг хото. [[Гирин можо|Гирин можын]] засаг захиргаанай түб мүн. Хүн зониинь 2,337 сая ажаһуугшад (2004), хотын захатай тоолобол 6,83 сая ажаһуугшад. 
Томохон тээбэриин уулзабари. Ниидэхэ онгосын буудалтай. [[Зүблэлтэ холбоото улас]]ай туһаламжаар 1953—57 оной хоорондо бии болоһон Хитадай машина бүтээлгын эгээ гол түбүүдэй нэгэн (энэ дунда автомашина бүтээлгэ, түмэр замые, тракторые бүтээлгэ, хүдөө ажахын, электроникын, киноаппаратурын үйлдэбэри гэхэ мэтэ). Түмэрлиг. Химиин, модо болбосоруулха, эм зүйн, саарһанай, шаазан-керамикын, нэхэмэлэй, арһанай, хүнэһэнэй үйлэдбэрилгэ. Уламжалалта дархалалгын үйлдэбэри (хибэс нэхэлгэ гэхэ мэтэ). Томохон эрдэм шэнжэлгын түб. Эрдэм Ухаанай Академиин һалбари, дээдэ һургуулинууд.
 
Чанчунь XIX зуун жэлдэ байгуулагдаһан, 1897—1903 оной хоорондо [[Дурна Хитадай түмэр зам]]ай баригдаһанай һүүлээр томохон наймаанай ба тээбэриин түб болобо. 1900 ондо [[Ихэтуаниин буһалгаан]]иие дараһанай дараа Чанчуньда [[Оросой эзэнтэ гүрэн|ород сэрэгүүд]] зогсобо. 
1931 ондо [[Япон улас|япон]] сэрэгүүдэй эзэмдэһэн байна. 1932—45 оной хоорондо ''Синьцзин'' ({{lang-zho|新京}}), «Шэнэ ниислэл») гээд шэнээр нэрлэгдэһэн Чанчунь хото [[Маньчжоу-го|Манжын Уласай]] ниислэл байгаа. 1945 оной 8 һарада Зүблэлтэ Армиин эзэмдэн сүлөөлһэн байна. Зүблэлтэ армиин ябаһанай һүүлдэ 1946 ондо [[гоминьдан]] сэрэгүүдэй эзэлбэ. 1948 оной 10 һарада хотые коммунис сэрэгүүд абаа.

Хитад хэлэнһээ оршуулбал Чанчунь «ута хабар» гэжэ удхатай. Хотын гол суурхаһан юумэнүүдэй дунда — [[Пу И|Хэбтэ ёһон хаан]]ай ордоной комплекс ({{lang-zho|伪皇宫}} ''Вэйхуангун'' — «хүүхэлдэй эзэн хаанай ордон»), япон хэб маягаар баригдаһан Түрын зүблэлэй болон найман яаманай байшанууд. Энэнэй гадна, туристуудай анхарал татадаг ондоо түүхын объектнүүд бии, энэ тоодо [[Хитан улас]]ай үеын «Эрдэни субарга» (1023—1030, үндэрынь — 44 м). Мүнөө үеын суурхаһан юумэнүүдэй дунда олон хитад телесериалнуудые хэдэг Чанчуниин кино-хотохон, Наньху сэсэрлиг; [[Бээжэн]]гэй «сыхэфан» (Хитад уламжалалта уран барилгын байшан, түбдэ дүрбэлжэн хашаатай, буландань дүрбэн флигельтэй) — хуушан хитад дүүргэ; Бэйшань сэсэрлигэй Юаньтунсы сүмэ. Чанчуньһаа зүүн-урда тиишэ 15 км зайда Хойто Хитадаар алдартай Цзинъюэтань ой нэрэтэй байгаалиин зоно ба дархан саазатай газар байна (талмай — 150 дүрбэлжэн км, энэ тоодо уһанай зоно — 430 га үлүү).

[[Категори:Гирин можо]]
[[Категори:Хитад]]

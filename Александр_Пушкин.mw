'''Александр Сергеевич Пушкин''' ([[1799]] оной [[6 һарын 6]] <sub>[хуушанаар [[1799]] оной [[5 һарын 26]]]</sub> – [[1837]] оной [[2 һарын 10]] <sub>[хуушанаар [[1837]] оной [[1 һарын 29]]]</sub>), [[Ород хэлэн|ород]] [[Романтизм|романтик]] зохёолшо, ород эгээн агуу ирагуу найрагша гэжэ тоологдодог, ородой оршон үеын уран зохёолые үндэһэлэгшэ юм.

== Намтар ==
[[Файл:Alexander Puschkin.jpg|right|180px|Александр Пушкин]]
Пушкинай баабай һорболжото газарай эзэн, изгууртан, эжыень үбгэн [[Абрам Ганнибал|Абрам Петрович Ганнибал]] [[I Пётр|Ехэ Пётр хаанда]] бэлэг боложо ошоһон [[эфиоп]] үндэһэтэн [[богоол]] байгаа.

Тэрэ [[Москва]]да түрэжэ, [[Санкт-Петербург]]ын оршомой [[Царское Село]] (мүнөөгэй '''Пушкин хото''') тосхондо байрлаха эзэн хаанай лицейн һурагша байхадаа уншалгын шалгалта дээрэ өөрынгөө зохёоһон «Царское Селогой дурасамжа» гэһэн шүлэгөө уншаһанаар нэрэ алдар түгэжэ, 1820 ондо түрүүшын [[найраглал]] болохо «[[Руслан Людмила хоёр]]ые» бэшэбэ.

Пушкин аажамаар улас түрын үнгэ аястай шүлэг зохёол бэшэхэ болоһон тула засагай газарһаа тэрэниие 1820 ондо [[Кишинёв]] руу сүлөө. 1823 он хүрэтэр тэндэ байхадаа [[Кавказ]], [[Крымэй хахад арал]]аар аялжа, «[[Кавказай олзо хүн]]», «[[Бахчисарайн сорьёлон]]» найраглалнуудаа бэшэһэниинь үндэр сэгнэгдэжэ болоһон юм. [[1823]] ондо [[Одесса]] руу нүүһэншье һаа, дахин засагай газартай һүргэлдэжэ, 1824 ондо эсэгэ эхынгээ амидаржа бай Хойто Оросой [[Псков]] можын Михайловское тосхон руу сүлэгдэбэ. 1826 ондо [[I Николай]] хаанай хүлисэлдэ багтажа Петербургта бусажа ерэһэн байна. Гэбэшье 1825 ондо гараһан [[декабристууд]]ай нюуса хэлсээнэй дараа бии болоһон улас түрын нүхэсэл байдалай дээрэһээ Хойто Оросто байха үедээ бэшэһэн «[[Борис Годунов]]» зэргэ шүлэг найраглалнуудаа хэблүүлхэ зүбшөөрэл абажа шадалгүй, засагай газарай хараа хиналтан доро амидаржа байба.

[[Категори:Ородой зохёолшод]]

{{Таксон
| name = Балта зүгы
| image = Bees Collecting Pollen 2004-08-14.jpg
| image_width = 200px
| image_caption = ''[[Osmia ribifloris]]''
| regnum = [[Амитан]]
| phylum = [[Үетэ хүлтэн]]
| classis = [[Хорхой шумуул]]
| ordo = [[Hymenoptera]]
| subordo = [[Apocrita]]
| superfamilia = [[Apoidea]]
| unranked_genus = '''Anthophila'''
| subdivision_ranks = Families
| subdivision =
[[Andrenidae]]<br />
[[Apidae]]<br />
[[Colletidae]]<br />
[[Dasypodaidae]]<br />
[[Halictidae]]<br />
[[Megachilidae]]<br />
[[Meganomiidae]]<br />
[[Melittidae]]<br />
[[Stenotritidae]]
| synonyms = '''Apiformes'''
}}
'''Зүгы''' бол [[сэсэг]]эй шүүһээр [[бал]] болбосоруулдаг ниидэдэг [[хорхой шумуул]]ай нэгэ түрэл юм.

== Балта зүгын амидаралай зохёон байгуулалта ==
Хүн түрэлхитэн эртэ сагһаа зүгые (балта зүгы) гэрэй амитан болгожо ашаглаһаар ерээ һэн. Балта зүгы ургамалай тооһон, лаб, кристалл дабһаниие наажа сабуудан үүр барижа үндэгэлэн ураг түрэлөө дагажа олон зуугаар һүрэглэн, хэһэг бүлээр амидардаг. Бүлэ бүхэн эрэгшэн, эмэгшэн, ажалшан гэһэн гурбан янзын зүгыһөө бүридэхэ болоод тус тусдаа ажал үүргын нарин хубааритай байна. 

[[Файл:Drohnenpuppen 79d.jpg|thumb|left|Хатанза зүгын үтэн]]

Нэгэ бүлэдэ гансахан байдаг (гэхыдээ хүгшэн залуу 2 хатан зүгы байхань бии) [[хатан зүгы]] (эхэ зүгы) бусадһаа хэбэлэй арай бүдүүн гонзогор, дали богонихон, хорото булшархайгүй болоод үндэгэлхэ ашагтай хугасаань 2-3 жэл, ниитэдээ 3-5 жэл наһална. Хатан зүгы үүрһөө 3-4 км аласта гаран хэд хэдэн азарганза зүгытэй эбсэлдэнэ. Хоёрдугаар һарын дунда үеһөө эхилэн олон зуун үндэгэ гаргана. Энэ үедэ тэрэниие 18-20 ажалшан зүгы байнга һүнсэрээр тэжээдэг байна. Үндэгэнһөө үтэн, хүүхэлдэйн үе шатые дамжаһаар 16 хоноод залуу эхэ, 21 хоноод ажалшан, 24 хоноод азарганза (эрэ зүгы) гарана. 

Бэлгын бойжолго дутуу хүгжэлтэй, эрэ зүгытэй эбсэлдэхэ, үрэ түл гаргаха шадабаряа алдаһан байдаг залуу [[ажалшан зүгы]] 8-10 һара амидархадаа һархяаг бариха, үтэн хүүхэлдэй тэжээхын зэргэсээ үүрэй доторхи агаарай шииг дулаан хүйтэниие тогтомол байлгаха, лаб илгаруулха, суглуулха, гаднаһаа абажа ерэһэн балые эбрээжэ үтгэрүүлхэ, бүлеэ хамгаалха зэргэ бүхы ажалые гүйсэдхэнэ. Ажалшан зүгы хорото булшархайтай, хэбэлэй эсэстэ хурса хадхууртай ушар хүн амитанай арһан хүрһэниие нэбтэ хадхаха аюултай. Хадхахадаа хадхуураа алдаха болоод хадхуургүй болмогсоо зүгы үхэдэг байна. Наһа бэе гүйсэһэн ажалшан зүгы балта, тооһото ургамалые хайжа олохо, олоһон сэсэгһээн амтата шүүһэн, тооһон хураан асарха зэргэ ажал хэнэ. Амтата шүүһэн илгаруулха ажалда эд буюу 18-20 хоногтойдоо дайшалагдана.

[[Файл:Drohnenpuppen_81b.jpg|thumb|left|Азарганз зүгын үтэнэй хөгжлиин шат]]
Азарган зүгы (эрэ зүгы) бадируун бэе, ниилэмэл томо нюдэн, бүдүүн толгойтой, хадхуур болон хорото булшархайгүй, 2-3 һарын наһатай болоод хатан зүгыдэ нэгэл удаа удамаа үлдэдэг. Намартаа бүлын тэжээл хобордожо эхилхэдэ тэрэниие ажалшан зүгынүүд үүрһээн хөөн зайлуулна.

== Балта зүгын ашаг шэм ==
Зүгы бол бал, лаб, прополис (жэлэй), һүнсэр (молочко), хорон, тооһормог зэргэ хүнэй хоол хүнэһэн, эмшэлгэ һубилгаа, тэрэ үйлэдбэри, [[хүдөө ажахы]], сансарай техникадашье ажа холбогдолтой бүтээгдэхүүн үгэдэг ашагтай хорхой шумуул юм.

=== Зүгын бал ===
{{main|Бал}}
[[Зүгын бал]] олон жэл шанараа алдадаггүй, хүгсэржэ мууддаггүй гайхалтай арюудхажа шэнжэ шанартай. Балда 18 хубиин уһан, 80 хубиин шэхэрлигэй зүйл байдагһаа гадна сардуул, уураг, A, B, C витамин, янза бүриин хорото микромахабадые усадхагша зэргэ ниитэдээ 100 үлүү түрэлэй бодос агуулагдаһан байдаг байна. Тиимэһээ зүгын балые хүнэһэн тэжээлһээ гадна бэеын байдалые һайжаруулха, тайбшаруулха болохо ханяад, хүүгэдэй аманай гэмтэл, халалга, элдэб шараха зэргэ үбшэн анагаахада ашагладаг.

=== Ажалшан зүгын лаб ===
Үүр һархяагаа гаднын нүлөөһөө хамгаалха, бэхэжүүлхэ зорилгоор зүбхэн ажалшан зүгы сагаан шаргал илтаһалиг лаб илгаруулдаг. 80 хубиин [[нүүрһэнтүрэгшэ]], 13 хубиин [[уһантүрэгшэ]], 7 хубиин [[хүшэлтүрэгшэ|хүшэлтүрэгшэһөө]] тогтодог энэ лабые радио[[техникэ]], [[сахилгаан]], [[хими]], [[ниидэхэ онгосо]], [[уһан онгосо]], [[металлурги|түмэрлиг]], [[нэхэмэл үйлэдбэри|нэхэмэл]], мебелиин үйлэдбэридэ сахилгаан тусгаарлагша, уһан бэшэ нэбтэрүүлэгшэ зэргэдэ ашагладаг. Баһа янза бүриин эм болон гоо һайхан үнэртэн тоһон будаг үйлэдбэрилхэдэ хэрэглэнэ.

=== Ажалшан зүгын тооһормог ===
Балта зүгы сэсэгэй тооһониие суглуулжа хойто хүлэйнгөө сагсанда хэн үүрэндээ асаржа, балтай холижо пюре болгон хадагалдаг. Энэниие тооһормог гэдэг. Тэрэндэ хүнэй [[шуһан]]ай даралтые багадхажа ходоод гэдэһэнэй ажаллагые хэбэй болгожо хоолондо дуршалтай, ажаллаха хүсэн шадабариие дээшэлүүлхэ үйлэшэлгэтэй бодос бии.

=== Ажалшан зүгын прополис ===
Зүгы ургамалһаа тооһон тиимэшье тэрэнэй гадуурха шэл мэтэ гилгар тоһолиг бодосые суглуулжа асараад, үүр һархяагайнгаа нүхэн һүбиие бүглэхэ шэгжэһээ болгон ашагладаг. Угтаа прополис гэдэг бол харгай модонһоо гараха нэгэн зүйл дабирхай, байдал сабуу мэтэ наалдамтхай, үнгэ улбар шарабтар. Зүгын тэрэ хара ногоон, хүрэн, харадуу үнгын наалданги дабархайлиг бодосые [[прополис]] (зүгын сабуу) гэдэг байна. Прополисдо 50-55%, ургамалай дабархай 8-10%, эфирэй тоһон 30 оршом хубиин лаб байхаһаа гадна түмэр, зэд, марганец, сайр мэтын микромахабад бии. [[Анагааха ухаан]]да ашаглажа байгаа зарим антибиотикһоо хэд дахин үлүү хүсэтэй эмшэлгын шанартай фитонцид гэдэг бодосой, прополисһоо гарган абаһан ажа. Прополисые баһа загатнуур, юлдэ, хүлдэнгэ, бэртэнг эмшэлхэдэ хэрэглэдэг байна.

=== Ажалшан зүгын һүнсэр ===
Залуу зүгын хоолойн булшархай болон зажалуурай хэһэгһээ илгаран гарадаг сайбар шара үнгэтэй үдхэрһэн уураг маягай зүйлые һүнсэр гэдэг. Тэрээр тэжээһэн хатан зүгы 6 жэл хүрэтэр наһалжа, үдэртэ шэгнүүрһээн үлүү (1000 үлүү тооно) үндэгэ гаргадаг байна. Уураг, өөхэн, аминохүшэл, түрэл бүриин аминдэм агуулһан байдаг ушар мүн һүнсэрые эмшэлгэдэ хэрэглэнэ.

=== Ажалшан зүгын хорон ===
Зүгы өөрһэдөө болон үүрээ хамгаалхын тулада дайраһан, дүтэлһэн хүн амитаниие хадхажа хородуулна. Тэрэнэй хородо нуклеин, [[шоргоолзон]]ой, [[дабһан]]ай хүшэлһөө гадна, магни, зэд мэтын махабад, бодос агуулагдаһан байдаг. Зүгын хорониие арадай эмнэлгэдэ үргэн хэрэглэжэ байһан болоод оршон үедэ уушханай багтараа, үе мүсэ, бамбай булшархайн үбшэн зэргые эмшэлнэ.

=== Зүгын ниидэхэ хурдан ===
Зүгы 24-40 км/саг хурдалан ниидэхэдээ даляа секундэдэ 200-250 удаа дэбдэг. Гэхыдээ ехэ үндэртэ ниидэхэгүй. Амтата шүүһэн, сэсэгэй тоһон суглуулха үедээ 27.5 м/секундын хурдатай ниидэнэ.

== Зүгын ажахы ==
[[Файл:Bienen 35b.jpg|thumb|300px|Бүл]]
Хэдыгээр XIII зуунай үедэ [[Хара Хорум]]ай табан тансаг эдеэнэй модоной нэгэ аманһаа зүгын бал бүхы [[ундан]] гаража байһан гэхэ домог онтохон Монголой зүгышэдэй дунда байдагшье, мүнөө Сэлэнгэ аймагай Шаамар сомондо тэжээжэ байгаа зүгынүүдынь, 1959 онһоо Шаамарын жэмэс ногооной эрдэм шэнжээлгын туршалгын түбдэ мүнөөнэй Буряадһаа анха 20 бүлэ, Кавказһаа 30 хээлтэй зүгы асаржа нютагшуулһанаар зүгын ажахын эхэ һуури табигдаба. Социализмын үедэ [[Хангай]], [[Гоби]], тала хээрэйн 20 үлүү газар, 2000 үлүү бүлэ зүгытэй болоһон болоод тэрэнһээ жэлдээ 400 үлүү бүлэ зүгы шэнээр гаргажа, 10-18 бал хураан абажа, үрэжүүлжэ байһан байна. Удамшаһан 1000 үлүү бүлэ ажа һэн.

Монгол орон балта ургамалаар баялиг—5-7 сая бүлэ зүгы үрэжүүлхэ бэлшээрэй нөөсэтэй, тэрэнһээ зүбхэн ойто хээрэй бүһэдэ 43 обогой 230 үлүү зүйлэй амтата, шүүһэтэ, тооһото ургамал ургадаг байна.

== Зүгы эгээн томо түрэлнүүд ==
Зүйлэй эгээн олон тоотойнь зүгы түрэлнүүд<ref name="discoverlife">[http://www.discoverlife.org/mp/20q?guide=Apoidea_species&flags=HAS: Пчёлы на сайте www.discoverlife.org] {{ref-en}}{{v|23|04|2011}}</ref>.
{{Col-begin}}
{{Col-break}}
* ''[[Lasioglossum]]'' (1750)
* ''[[Megachile]]'' (1560)
* ''[[Andrena]]'' (1500)
* ''[[Hylaeus]]'' (730)
* ''[[Nomada]]'' (700)
* ''[[Perdita]]'' (630)
* ''[[Coelioxys]]'' (480)
* ''[[Colletes]]'' (460)
* ''[[Anthophora]]'' (420)
* ''[[Xylocopa]]'' (400)
{{Col-break}}
* ''[[Hoplitis]]'' (360)
* ''[[Osmia]]'' (350)
* ''[[Ceratina]]'' (340)
* ''[[Sphecodes]]'' (320)
* ''[[Lipotriches]]'' (280)
* ''[[Bombus (амитад)|Bombus]] (260)
* ''[[Amegilla]]'' (250)
* ''[[Eucera]]'' (220)
* ''[[Centris]]'' (210)
* ''[[Halictus]]'' (200)
{{Col-end}}

== Ном зохёол ==
* Радченко В. Г., Песенко Ю. А. ''Биология пчёл (Hymenoptera, Apoidea).'' СПб.: Зоол. ин-т РАН. — [[1994]]. — 350 с.
* Гринфельд Э. К., [[1978]]. ''Происхождение и развитие антофилии у насекомых''. — Л.: Изд-во ЛГУ. — 203 с.
* {{Книга:Определитель насекомых европейской части СССР. Т. 3. Перепончатокрылые. Ч. 1. 1978|279-518}}
* Danforth, B. N., J. Fang, S. Sipes, S.G. Brady & E. Almeida (2004). ''Phylogeny and molecular systematics of bees (Hymenoptera: Apoidea).'' Cornell University, Ithaca, NY [http://www.entomology.cornell.edu/BeePhylogeny/ Филогения пчёл]
* Donovan, B. J. 2007: ''Apoidea (Insecta: Hymenoptera).'' Fauna of New Zealand, 57.
* Engel, M. S. (2005). ''Family-group names for bees (Hymenoptera: Apoidea).'' American Museum Novitates 3476: 1-33. [http://digitallibrary.amnh.org/dspace/bitstream/2246/2786/1/N3476.pdf pdf]
* Michener, C. D. ([[2007]]) ''The bees of the world, second edition.'' Johns Hopkins University Press, Baltimore and London, 953 pp.

== Зүүлтэ ==
{{зүүлтэ}}

== Холбооһон ==
{{commonscat|Bee}}
* [http://cache.ucr.edu/~heraty/beepage.html Пчёлы мира] {{ref-en}}
* [http://www.bwars.com/ Общество пчёл, ос и муравьёв] {{ref-en}}
* [http://gears.tucson.ars.ag.gov Исследовательский пчелиный центр Карла Хайдена] {{ref-en}}
* [http://www.abc.net.au/science/scribblygum/may2003/default.htm Спасение австралийских нежалящих пчёл] {{ref-en}}
* [http://www.sankey.ws/firstbee.html Первая весенняя пчела] {{ref-en}}
* [http://beegu.ru/ Гуру пчеловода. Статьи о пчеловодстве, пчёлах и мёде] {{ref-ru}}
* [http://ohotaroy.my1.ru Тематический сайт «Охотники за роями»] {{ref-ru}}
* [http://www.insectpix.net Общественные пчёлы в британских садах] {{ref-en}}
* [http://www.surviveoutdoors.com/reference/beeswasps/index.asp Bee Stings] {{ref-en}}
* [http://antclub.ru/lib/brian-m-v/obshchestvennye-nasekomye Книга «Общественные насекомые» Майкл Брайен] {{ref-ru}}
* [http://www.discoverlife.org/20/q?search=Apoidea All Living Things] Определение и фото пчелиных Apoidea. {{ref-en}}
* [http://www.earthlife.net/insects/solbees.html Solitary Bees] Популярное введение в мир Apoidea. {{ref-en}}
* [http://www.bombus.it/pdf/fiori_e_api/fiori_e_api.pdf Пчёлы на цветах Европы pdf]. {{ref-en}}
* [http://research.calacademy.org/research/entomology/Entomology_Resources/Hymenoptera/sphecidae/Genera_and_species_PDF/introduction.htm История классификации надсемейства] {{ref-en}}

[[Категори:Хоорхой шумуул]]
[[Категори:Хүдөө ажахы]]

{{1000 үгүүлэл}}

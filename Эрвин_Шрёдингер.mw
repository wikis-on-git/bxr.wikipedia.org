{{Алдартай хүн
|нэрэ = Эрвин Шрёдингер
|уугуул_нэрэ = Erwin Schrödinger
|signature width  = 150пкс
|шагнал = [[Файл:Nobel prize medal.svg|20px|link=Нобелиин шагнал]] [[Нобелиин шагнал|Нобелиин физикын шагнал]]
}}
'''Эрвин Рудольф Йозеф Александр Шрёдингер''' (1887 оной 8 һарын 12, [[Венэ]], [[Австри-Унгар]] — 1961 оной 1 һарын 4, Венэ, Австри; [[Тироль|Тиролиин]] [[Альпбах]]та хүдөөлэгдэһэн), [[Австри]]ин физик, [[квантын механикэ|квантын механикын]] үндэһэлэгшэдэй нэгэн. 1933 ондо физикын Нобелиин шагналта хүртэбэ. 1934 ондо СССР-эй Эрдэм ухаанай Академиин хари гэшүүн болобо.

[[1910 он]]до [[Венын ехэ һургуули]] дүүргэбэ. [[1911 он]]һоо Венын ехэ һургуули Физикын хүреэлэндэ ажаллаба. 1920 ондо Штутгартын техникын дээдэ һургуулиин профессор боложо, 1921 ондо Бреслаугай ехэ һургуулиин багша, в 1921-27 оной хоорондо Цюрихэй техникын дээдэ һургуулиин профессор, 1927 онһоо хойшоо Берлинэй ехэ һургуулиин багша байгаа. 1933-1935 оной хоорондо Оксфордын ехэ һургуулида, 1936-1938 оной хоорондо Грацай ехэ һургуулида, 1938-1939 оной хоорондо Гентые ехэ һургуулида, 1940 онһоо Дублинай хаанай академидэ багшалаад, һүүлдэнь өөрынгөө байгуулһан Дээдэ шэнжэлэлгын хүреэлэнэй хүтэлбэрилэгшэ байгаа<ref name="гуравдугаар боть">«Хүүхэд-залуучуудын нэвтэрхий толь». III боть. Улаанбаатар. Улсын хэвлэлийн газар. 1988</ref>. 1956 онһоо хойшо Венын ехэ һургуулиин профессор байгаа.

Гол туурбилнуудынь математикын физикын, [[харисангы юрэнхы онол]]ой, атомой физикын ба биофизикын тухай байна. Шрёдингерэй эртын туурбилнуудай дунда кристалл решёткын онол ба мүнөө үеын колориметриин һуури болоһон 1920 оной үнгэ тухай математикын онол хамаарна. Шрёдингерэй гол габьяа хадаа долгиной механикые үндэһэлхэ ябадал (1925 оной эсэс - 1926 оной эхин) юм. [[Луи де Бройль|Луи де Бройлиин]] материин долгин тухай таамаглалай һуурида атомой системэнүүдэй стационарна байдал тус системэдэ тохиромжотой долгиной зайн өөрынгөө һаблалга гэжэ үзэжэ болохо гэхые Шрёдингер үзүүлбэ; хараата буса квантын механикын үндэһэн тэгшэдхэлые ([[Шрёдингерэй тэгшэдхэл]]) оложо тэрэнэй онсогой даабариин шиидбэриие гаргаба. Микро бэетын түлэбые тайлбарилхдаа Эрвин Шрёдингер долгиной функци гэһэн ойлголтые физикэдэ түрүүшынхиеэ оруулһаниинь һунгадаг механикэдэ [[Ньютоной хуулинууд]]ай гүйсэдхэһэн үүргэ шэнги [[атом]]ой зүй тогтолые тайлбарилхада шухала нүлөө үзүүлһэн бэлэй.<ref name="гуравдугаар боть"/> Шрёдингер долгиной механикын ба [[Вернер Һайзенберг]]ын, [[Макс Борн]]ын ба [[Паскуаль Йордан]]ай «матрицын механикын» хоорондо холбоо баталжа физикын талаар тэдэнэй тэнсэдхэлые тодоруулба. Шрёдингерэй хүгжөөһэн математикын формализм ба тэрэнэй бии болгоһон долгиной функци квантын механикын эгээл зүб математикын аппарат болобо. 

== Зүүлтэ ==
{{зүүлтэ}}

[[Категори:Австриин эрдэмтэд]]

{{1000 үгүүлэл}}

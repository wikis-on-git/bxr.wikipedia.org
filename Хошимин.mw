[[File:Một khúc sông Sài Gòn.JPG|250px|thumb|right|Хошимин]]
'''Хошимин''' ({{lang-vi|Thành phố Hồ Chí Minh}}, {{lang-zho|胡志明}},1976 он болотор '''Сайгон'''), Урда [[Вьетнам]]да [[Сайгон мүрэн]]эй ([[Донгнай мүрэн]]дэ шудхана) эрьедэ, [[Урда-Хитад тэнгис]]һээ 80 км зайда оршодог 7 955 000 (2012) хүн зонтой хото; Вьетнамай эгээн томо хото болон эдэй засагай түб юм. [[Меконг мүрэн]]эй хажууда байрлана. Арад түмэнэй талаар, ехэнхи хуби [[вьетүүд]], Шолон хороондонь олон [[хитадууд]] ажаһууна. 

Халуун (тропигой), эли хэлбэлзэлгэгүй уларилтай. Жэлэй дундажа температура +26 °C. Жэлдэ 2000 мм үлүү шииг нойтонтой (6-7 һарадань борооной уларил болоно). 

Томохон тээбэрин уулзабари. Уласхоорондын ниидэхэ онгосын буудалтай (Таншоннют болон Бьенхоа). Хүнгэн (нэхэмэлэй,арһанай гэхэ мэтэ), хүнэһэнэй (тутарга сэбэрлэхэ, загаһа болбосоруулха, саахарай, тоһоной, сай болбосоруулха, кофе болбосоруулха гэхэ мэтэ), модо болбосоруулха, химиин үйлэдбэрилгэ, машина бүтээлгэ болон металл эдлэл үйлэдбэрилгэ, барилгын материалай үйлдэбэри. Уламжалалта дархалалгын үйлдэбэри (заанай һоеогоо болбосоруулха болон зэдэй үйлдэбэри, шабар юумэнэй, гүрэмэл болон будагтай бүтээлнүүдэй гэхэ мэтэ). Загаһа барилгын түб. Хошимин хотын гол наймаанай-үйлэдбэрилгын хороо хадаа Шолон хороо юм.

Дээдэ һургуулинууд, үндэһэтэнэй номой сан. Театр. Музейнүүд: түүхын музей (1929 онһоо 1956  болотор — Бланшар де ла Босой музей, 1956 онһоо 1975 болотор — Сайгоной үндэһэтэнэй музей), Үндэһэтэнэй уран һайханай галерей, сэрэгэй музей, [[Хо Ши Мин]]ай музей гэхэ мэтэ. Зоопарк болон Ботаникын сэсэрлиг (1865 онһоо хойшо). 

[[Категори:Вьетнам]]

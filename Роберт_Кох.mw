{{Алдартай хүн
|нэрэ = Роберт Кох
|signature width  = 150пкс
|шагнал = [[Файл:Nobel prize medal.svg|20px|link=Нобелиин шагнал]] [[Нобелиин шагнал|Нобелиин физиологиин ба анагааха ухаанай шагнал]]
}}
'''Һайнрих Һерманн Роберт Кох''' ({{lang-de|Heinrich Hermann Robert Koch}}, [[1843 он]]ой [[12 һарын 11]], [[Клаусталь-Целлерфельд]], [[Прусси хаанта улас|Прусси]] — [[1910 он]]ой [[5 һарын 27]], [[Баден-Вюртемберг]], [[Германиин эзэнтэ гүрэн|Германи]]) — [[Германшууд|герман]] [[микробиологи|микробиолог]]. Миин лэ [[Боомо үбшэн|боомо]] (1877 он), [[Сүрьеэ үбшэн|сүрьеэ]] (1882 он), [[холерэ]] (1885 он) үбшэнгүүдэй [[нян]]гые нээһэн бэшэ аад, «микробиологиин эсэгэ» гэжэ нэрлэгдэнхэй. Тэрэ сүрьеэгэй микобактериие элирүүлһэн ашаар 1905 ондо физиологи ба анагааха ухаанай һалбарида [[Нобелиин шагнал]] хүртэһэн байна.

== Намтар ==
Һанновер хаанта уласай Клаустальта шахтёрой хүбүүгээр түрөө. [[Гёттинген ехэ һургуули]]да [[Фридрих Густав Яков Һенле]]гэй доро анагааха эрдэм ухааниие һуража, 1866 ондо дүүргэһээр, [[Луи Пастер]]эй микробиологиин шэнжэлэлгэдэ һонирхолтой боложо [[Һумбольдтын нэрэмжэтэ Берлин ехэ һургуули|Берлин ехэ һургуули]]да микробиологиин шэнжэлэлгэ хэбэ. Эмшэнэй зэргын шалгалтые амжалтатайгаар дабаһаар, эмшэн болоһон Кох хүдөөдэ ажаллаад, [[Франци-Пруссиин дайн]]ай үедэ сэрэгэй эмшэн байгаа. Дайнай һүүлдэ [[Вольштын|Вольштайнда]] эмшэлэн ажаллажа, боомын тухай шэнжэлжэ үзөөд, 1876 ондо [[Вроцлавай ехэ һургуули|Бреслау ехэ һургуули]]да өөрынгөө шэнжэлэлгын дүнгые элирүүлбэ. Кохой шэнжэлэлгын дүн хэдэ хэдэн уласта мэдэгдэжэ, микробиологиин дэбжэлтэдэ нэмэри оруулба.

1881 ондо Берлинэй ехэ һургуули Гигиенын хүреэлэндэ багшалжа эхилээд, нянгай жэшээ заһаха, будаха, микроскопоор үзэхэ аргые бии болгобо. 1882 оной 3 һарын 24-дэ [[Mycobacterium tuberculosis|сүрьеэгэй сабха]] нээжэ, агаарай замаар дамжадагыень ойлгобо. 1883 ондо Египетһээ Энэдхэгэй хүрэтэр аялжа, [[Vibrio cholerae]] гэжэ холерэ үбшэнгэй нянгые нээбэ. 1890 ондо сүрьеэ тухай шэнжэлэлгэеэ үргэлжэлүүлжэ, туберкулин гэжэ сүрьеэгэй вакциные нээбэ. Хариншье һаа, туберкулин үрэ дүнгүй гэжэ үзэгдэжэ Кохой багшын соло унаба. Кох нээһэн туберкулинээ һайжаруулхын түлөө бүхы хүсэеэ үгэбэ. 1901 ондо тэрэнэй шаби [[Эмиль Адольф фон Беринг]] дифтери тухай шэнжэлэлгын түлөө түрүүшын биологиин Нобелиин шагналда хүртэбэ. 

1891 ондо Берлинэй Пруссиин халдабарита үбшэнгүүдэй хүреэлэнэй түрүүшын хүтэлбэрилэгшэ боложо, 1905 ондо [[Нобелиин шагнал]]да хүртэһэн байна. 1910 ондо 66 наһатайдаа [[Баден-Баден]]дэ нүгшэбэ.

== Зүүлтэ ==
[[Файл:DPAG-2005-RobertKoch.jpg|left|thumb|Роберт Кох Нобелиин шагналда хүртэһэнэй зуун жэлэй ойдо зорюулһан Германиин шууданай марка]]

{{зүүлтэ}}

[[Категори:Германиин эрдэмтэд]]
[[Категори:Нобелиин шагналда хүртэгшэд]]

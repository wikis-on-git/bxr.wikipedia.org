'''Хара Хонид улас''' ({{lang-fa|''قره قویونلو''}}, {{lang-tr|Kara Koyunlu}}) гээшэ [[Ван нуур]]һаа урда тээшэ ажамидарһан бахарлу обог аймагаар ударидуулһан түрэг-огуз угсаатанай нүүдэлшэдэй улас юм. Хара Хонид угсаатан [[Дохолон Тэмүртэй]] ба тэрэнэй холбоотон байһан [[Сагаан Хонид улас]]тай дайлажа, [[Османай эзэнтэ гүрэн|Османтаниие]] болон [[Жалайрай улас|Жалайртаниие]] дэмжэбэ. 1405 ондо Дохолон Тэмүрэй үхэһэнэй һүүлдэ, Хара Хонидой ударидагша [[Кара-Юсуф|Хара-Юсуф]] [[Жалайрай улас|Жалайртанда]] Тэмүрэй хүбүү [[Мираншах]]ые бута сохижо туһалһаншье һаа, һүүлдэнь Жалайртаниие бута сохёод [[Азербайжан]], [[Ирак]], [[Армени]] эзэлжэ 1410 ондо Хара Хонид уласые байгуулба. 

Тус уласай Кара-Юсуф (1410—20) ба [[Хара Хонидой Искендер|Искендер]] (1420—36) [[Тэмүрэй улас|Тэмүртэнтэй]] ба [[Ширваншахай улас|ширваншахуудтай]] дайлаба. 1435 ондо Тэмүртэн Шахрух султан ширваншахтай сугтаа Искендерэй сэрэгые  сохибо. 1436 ондо хаан шээрэндэ һуулгаһан Джаханшах Тэмүртэнэй харьяата болоһоншье һаа, 1447 ондо Шахрухай наһа бараһанай һүүлдэ амяарлан тусгаар тогтонобо. 1453 ба 1457 ондо Хара Хонидууд баруун Ираниие эзэмдэбэ. 1467 ондо [[Сагаан Хонид улас|Сагаан Хонидой]] Узун-Хасан (1453—78 хааншалһан) Джаханшахай сэрэгые диилэжэ, 1468 ондо Хара Хонид уласай нютаг дэбисхэрые хабсаргаба.

[[Категори:Иранай түүхэ]]
[[Категори:Иракай түүхэ]]
[[Категори:Түрэгэй түүхэ]]

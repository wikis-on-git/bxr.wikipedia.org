{{Алдартай хүн
|нэрэ = Вячеслав Владимирович Наговицын}}
'''Вячеслав Владимирович Наговицын''' — [[Буряад Улас|Буряад Уласай толгойлогшо]] ([[2012 он|2012]]-[[2017 он|2017]]), [[Буряад Улас|Буряад Уласай юрынхэлыгшэ]] ([[2007 он|2007]]-[[2012 он|2012]]). 1956 оной мартын 2-то [[Удмурти Улас|Удмуртын АССР]]-эй Глазов хотодо түрөө.

1978 ондо Томскын политехническэ институт (мүнөө үедэ – Томскын политехническэ университет) “инженер-механик” гэhэн мэргэжэлээр дүүргээ. 1992 ондо Россин Федерациин Правительствын дэргэдэхи Арадай ажахын академидэ “дээдэ шатын эрхилэгшэ” гэhэн мэргэжэл абахадаа, хоёрдохи дээдэ hургуулитай болоhон байна.

Институт дүүргээд  В.В.Наговицын Томскын прибор бүтээлгын заводто түрүүн инженерээр, удаань комсомолой комитедэй секретаряар, цехэй даргын орлогшоор, цехэй даргаар хүдэлhэн байна.

1986 ондо Вячеслав Владимирович Томскын хэмжэлгын оньhон түхеэрэлгэнүүдэй заводто ахамад инженер, удаань – генеральна директор болоо.

1998 оной март hараhаа 1999 оной декабрь болотор Томскын областиин захиргаанай толгойлогшын (губернаторай) промышленностиин ба олзын хэрэг эрхилэлгые дэмжэлгын талаар орлогшын тушаалда хүдэлөө.

1999 оной декабрь hарада Томскын областиин Правительство толгойлоо, тэрээнтэеэ зэргэ губернаторай орлогшын тушаал эзэлжэ байгаа.

2002 онhоо хойшо “Сибириин хэлсээн” гэжэ можонууд хоорондын эблэлэй ой модоной ажахын ба модоной үйлэдбэриин hалбариин талаар залан хүтэлэлгын соведэй түрүүлэгшэ юм. Тиихэдэ Вячеслав Владимирович социально-ажалай харилсаануудые гуримшуулгын областиин гурбан талын комиссиие, хүтэлбэрилэгшэдые бэлдэхэ талаар комиссиин можын таhагые, областиин ажаллагшадай арга шадал хүгжөөхэ талаар залан хүтэлэлгын соведые хүтэлдэг байгаа.

== Гадаад холбоос == 
*http://president.buryatia.ru/bur

[[Категори:Буряад Улас]]
[[Категори:Намтар]]

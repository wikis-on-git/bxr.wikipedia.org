{{Алдартай хүн
 | нэрэ              = Джордж Гордон Байрон
 | уугуул_нэрэ   = George Gordon Byron
 | зураг      = George Gordon Byron, 6th Baron Byron by Richard Westall (2).jpg
 | image_caption =
 | түрэһэн_нэрэ = 
 | түрэһэн_үдэр    =  
 | түрэһэн_газар   = [[Лондон]]
 | наһа_бараһан_үдэр      =  
 | наһа_бараһан_газар     = [[Миссолунги]], [[Оттоманай эзэнтэ гүрэн|Османай]] [[Греци]]
 | ажал_үйлэ        = [[ирагуу найраг]]ша
 | иргэн      = {{flagcountry|Great Britain}}
 | ажал_хэһэн_саг  =
 | һургалта            =
 | хэб_маяг             = [[романтизм]]
 | шагнал          = 
 | гар    = [[Файл:Autograph-LordByron.png|100px]]
}}
'''Джордж Гордон Байрон''' ({{lang-en|''George Gordon Byron (Noel), 6th Baron Byron''}}, 22.1.1788, [[Лондон]], ‒ 19.4.1824, [[Миссолунги]], [[Оттоманай эзэнтэ гүрэн|Османай]] [[Греци]]), [[Англи хэлэн|Англиин]] [[романтизм|романтик]] ирагуу найрагша; [[лордын танхим]]ай гэшүүн. Ниитэ баруунай уран зохёолдо [[романтизм]]ын гол түлөөлэгшэдэй нэгэн юм.

== Намтар ==
[[Файл:Lord Byron 1804-6 Crop.jpg|thumb|left|Байрон 1804 ондо]]
Джордж Гордон Байрон [[Лондон]] хотодо, үе дамжаһан болобошье тухайн үедээ хооһорһон [[тайжа|тайжын]] гэр бүлэдэ түрэбэ. Тэрэ арбан гурбан наһатайдаа [[Һэрроу]] хотын изагууртанай хүүгэдые һургадаг тусхай һургуулида орожо, [[грек хэлэн|грек]], [[лата хэлэн]], эртын грек-ромын уран зохёол шудалаад, дараань [[Кембриджын ехэ һургуули]]да орожо, 1809 ондо дүүргэбэ. Уламаар [[Португал]], [[Испани]], [[Итали]], [[Греци]], [[Швейцари]] зэргэ [[Европо|Европын]] олон ороноор хоёр жэл турша аялаад 1811 ондо нютагтаа эрьежэ ерэхэдэнь Англида [[луддитуудай хүдэлөөн]] бодожо байба. Байрон наһа гүйсэжэ, өөртэнь үе дамжан уламжалагдаһан лордын хэргэмые үбэлэн абаһан тула парламентда һууха эрхэтэй боложо, һуури машинаа эбдэһэн ажалшадые залхаан сээрлүүлхэ түсэлые хэлэлсэхэдээ луддитуудые элитэ хамгаалһанаар тэрэнэй амидарал хардалга һэжэглэл, мүрдэлгэ хабшалгада үритэхэ, нүгөө талаһаа һамган Анна Изабелла, охинииень абаад тэрэниие орхин түрхэмдөө бусаһан ушар, 1816 ондо Грецидэ ошоод тэрэ үедэ [[Түрэг Улас|Түрэгэй]] эрхэшээлдэ байһан Грек арад түмэнэй эрхэ сүлөөгэй түлөө зэбсэгтэ тэмсэлдэ бэеэр оролсожо ябаад жэлэй һүүлдэ наһа бараа.

Байрон ехэ һургуулида һуража байхадаа сүлөөтэ үзэл һанаа бүхы шүлэг зохёол бэшэжэ, эхилээд изагууртан дээдын ашаг хонжоо хайгша һубадаг сэдьхэл, хооһон ёһорхог зан шанар, хуушаниие үхширтэл баримталһан билдууша зан шүүмжэлэн элишэлһэн «Забтай сагтаа» (1807) гэһэн түрүүшын шүлэгэй түүбэрээ гаргаһанаар ехээр дээдын зүрхэндэ «шара уһа хуруулжа», хара арадай дуу хоолой болоһон юм. Тэрэ Европодохи аялһан аялалайнгаа тухай «Чайлд Һарольдын мүргэлэй аян» гэһэн уянга туули найраглал бэшэһэниинь тэрэниие алдаршуулһан юм. Найраглалайнгаа эхинэй хоёр дуулалые Европын оронуудаар түрүүшын удаа аялжа ерэһэнэйнгээ дараа 1812 ондо, гурбадугаар дуулалые Швейцарида байхадаа 1816 ондо, эсэсэй дуулалые [[Итали]]да һуужа байхадаа бэшэбэ. Зохёолдо гол түлэб Европо улас ороной амидарал дүрсэлэгдэхэ болобошье һалангида дүрбэн дуулалые романтик сэдьхэлтэй эрэ Чайлд Һарольдын дүрэ холбожо үгэдэг.

== Нүлөө ==
[[Файл:'Selim and Zuleika', oil on canvas painting by Eugène Delacroix.jpg|thumb|«Абидосой бэри» шүлэг, [[Эжен Делакруа|Делакруагай]] зураг]]
Байрон уг найраглалаараа газар бүридэ арад түмэн шаналан зобожо байгаае уранаар дүрсэлһэн байдаг. Мүн Дурнадахи найраглалнууд гэжэ бүхэлидөө нэрлэгдэхэ болоһон тухайн үеын ниигэмэй оршон тогтонохо ёһые буруушааһан «Гяур», «Абидосой бэри», «Далайн дээрэмшэн», «Коринфые бүһэлэлгэ», «Лара» зэргэ бүлэг найраглал (1813—1815) бэшэһэниинь уншагшадай дунда нэрэдэ гараа. Иимэ Байроной уран бүтээлынь баруундахи XIX зуунай үеһөө ехээр дэлгэрһэн романтизм шэглэлэй хүгжэлдэ тон ехэ нүлөөлһэн юм. Баруунай уран зохёолдо байронизм гэжэ тусхай урасхал хүрэтэр гаража байгаа. Европын олон алдартай зохёолшод, тухайлбал, [[Генрих Гейне]], [[Адам Мицкевич]], [[Виктор Гюго]], [[Пушкин]], [[Лермонтов]] уран бүтээлэйнгөө тодорхой үедэ тэрэниие «багша» гээд үзэжэ дахан дуурайжа байба.

== Зүүлтэ ==
{{зүүлтэ}}

== Ном зохёол ==
* Белинский В. Г., Полн. собр. соч., т. 1—13, М., 1953—59;
* Розанов М. Н., Очерк истории английской литературы XIX в., ч. 1 — Эпоха Байрона, М., [1922]; 
* Жирмунский В. М., Байрон и Пушкин, Л., 1924;
* Елистратова А. А., Байрон, М., 1956;
* Елистратова А. А., Наследие английского романтизма и современность, М., 1960;
* Кургинян М., Джордж Байрон, М., 1958;
* Алексеев М. П., Из истории английской литературы, М.— Л., 1960;
* Клименко Е. И., Байрон, Язык и стиль, М., 1960;
* Gray D., The life and work of Lord Byron, Nottingham, 1964;
* Joseph M. K., Byron the poet, L., 1964;
* Marchand L. A., Byron's poetry..., Boston, 1965; 
* Marchand L. A., Byron. A. biography, v. 1—3, N. Y., 1957.

[[Категори:Ехэ Британиин зохёолшод]]

{{1000 үгүүлэл}}

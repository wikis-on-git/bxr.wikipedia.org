[[File:PzKpfwIVD.Aberdeen.000a0gpe.jpeg|thumb|300px|Панцеркампфваген IV]]
'''Танк''' ({{lang-en|''tank''}} — «бааг, уһа нөөсэлхэ һаба»), маша [[галта зэбсэг|зэбсэглэһэн]] ([[буу]], [[пулемёт|пулемёдтай]]) өөрөө ябагша гэнжэтэй байлдаанай [[хуяг]]та [[машина]] юм. Хүдэлөөнтэ операци, тактикын шэнжэтэй добтолго, хамгаалалтын шадабхые хослуулһан [[фронт]]ын шугамай байлдаанай хэрэгсэл юм. Галай хүсэниие эрьелдэгшэ буугай самхагта байрлаха томо калибрын үндэһэн буу, хоёрдогшо пулемёт хоёр бүридүүлнэ. Харин хүндэ хуяг болон хаа сайгүй ябаха хүдэлөөнэй шадабхинь танк болон тэрэнэй багые хамгаалжа, тулалдаанай талбарида хуягта сэрэгэй гүйсэдхэдэг бүхыл гол үүргые хэрэгжүүлхэ боломжоор хангана.<ref>von Senger and Etterlin (1960), ''The World's Armored Fighting Vehicles'', х.9.</ref>

== Түүхэ ==
1904 ондо өөрөө ябагша хуягта машиные Австрида зохёон бүтээбэ. Уг машиные сэрэгэй дарга, үндэр зэрэглэлтэй улас түрэшэдэй ами наһые хамгаалха зорюулалтаар үйлэдбэрилжэ эхилһэн байна. Энэнэй дараа англиин эрдэмтэд танк зохёон бүтээхэ ажалда эдибхитэй оролсожо 1916 ондо түрүүшын хуягта танкые хүдэлгэһэн байна. Соммын тулалдаанай үеэр [[Ехэ Британи]]ин арми [[Уинстон Черчилль|Уинстон Черчиллиин]] шууд ударидалга доро 2600 оршом танкые үйлэдбэрлээд байһан тухайн саг үедээ дэлхэйн 
эгээн хүсэрхэг хуурай замай армиие үүсхээд байба.

[[Дэлхэйн нэгэдүгээр дайн]]ай үедэ [[Ехэ Британи|британишууд]] окопой байлдаанай гасаанһаа гарахын тулада танкые түрүүшынхиеэ бүтээжэ, байлдаанда хэрэглэбэ. Түрүүшынхиеэ [[Соммын тулалдаан]]да үсөөн тоогоор гаргажа ашаглаһан. Танкые анха бүтээжэ байхадаа [[зэбсэг]] гэжэ танигдуулахагүйн тулада [[Месопотами]]ин аян дайнда хэрэглэхэ уһан тээбэрилэгшэ байдалаар зохёон бүтээжэ байһан болон хэжэ бай зүйлөө «танк» гэжэ нэрлэжэ байба. Энэнһээ гадна нэрын гаралай талаар хоёршье ондоо һанал байдаг. XV зуунай дунда үедэ нэрэтэ зохёон бүтээгшэ [[Леонардо Да Винчи]] бүтээлэйнгөө нэгэн хэһэгтэ өөрөө ябагша гэнжэтэй техникые зуража, хэрхэн ажаллаха техникын дэс дараалалые бэшэһэн байдаг. Энэнһээ Англиин зүгнэлтэ зохёолшо Уейлс һанаа абажа «Газарай түмэр хуягта» нэрэтэй үгүүлэлгэеэ бэшэжэ байгаа. Тэрэнэй бүтээл танкын эд ангинуудые нарин дүрсэлжэ бэшэһэн зохёол байгаа. Шухамдаа һанаандагүй бэшэһэн тэрэнэй зохёол ерээдүйн танк бии болоходо шухала үльгэр болоһон юм.

== Зүүлтэ ==
{{зүүлтэ}}

[[Категори:Зэбсэг]]

{{1000 үгүүлэл}}

{{Алдартай хүн
|нэрэ = Николай Коперник
|уугуул_нэрэ = Mikołaj Kopernik
|зураг = Copernicus.jpg
|ажал_үйлэ = [[одон орон шудалал|одон орон шудалааша]], эрдэмтэй хүн
|түрэһэн_үдэр = 
|түрэһэн_газар = [[Торунь]], [[Польшо]]
|иргэн = [[File:Flag of Poland.svg|25px]] [[Польшо хаантай улас]]
|наһа_бараһан_үдэр = 
|наһа_бараһан_газар = [[Фромборк]], [[Польшо]]
|нүхэр = 
|һургалта = [[Болоньягай дээдэ һургуули]]; [[Падуагай дээдэ һургуули]]
|хүүгэд =
|шагнал =
|гар    = [[File:Nicolaus Copernicus Signature.svg|70px]]
}}
'''Николай Коперник''' (''Mikołaj Kopernik'', 1473 оной 2 һарын 19 – 1543 оной 5 һарын 24) — [[Дэлхэй]]е юртэмсын түб гэһэн ойлголтые нисааһан одон орон шудалааша байба.

== Амидарал ==
Суута [[одон орон шудалал|астроном]] Миколай Коперник [[Польшо|Польшын]] [[Торунь]] хотодо түрөө. Бага наһанһаан эсэгэ эхэһээ үншэржэ хосорһон тэрэниие [[нагаса аха]]нь хүмүүжүүлжэ хүнэй зэргэдэ хүргэһэн байна. [[Хүүгэд]] байхаһаан һуража мэдэхэдэ сэдьхэл һанаанаа бүрин зорюулһан Николай Коперник эхилээд Польшодо, дараань [[Итали]]да хос [[дээдэ болбосорол]] эзэмшээ. Хэдыгээр тэрэнэй үзэһэн эрдэмэй ехэнхинь [[шажанай ном]] байһан болобошье һамбаагаараа үмэнэхи болон өөрын үеын агууехэ математикнар, одон ороной бүтээлтэй гүнзэгы танилсаа. Энэ зэрэгэсэ [[гүн ухаан]], [[түрэ эрхэ]], [[анагааха ухаан]]да һуралсажа алас нютагһаа [[эхэ орон]]доо тала бүрын үргэн мэдэлгэтэй эрьежэ ерэһэн байна. Николай Коперник нютагтаа ерэн [[Варми]] болон [[Фромборк]]то [[сүм хиид]]тэ дээгүүр албан хаангуутаа [[инженер]]эй ба [[эмнэлгын алба]]нда үдэрэй сагаа зарсуулан, һүниин сагта сүлөө заб гарган [[одон ороной шудалал]]ай ажал хэжэ эхилээ. Тэрэ үбэлэй хүйтэн, жабар һалхиие тэбшэн шадал муутай түхөөрэмжээр ажаллажа, байһан болобошье мохолгүй шармайһаар 40 эргэм наһандаа агуу ехэ нээлтэ хэжэ '''«[[Тэнгэриин гарагуудай хүдэлөөн тухай]]»''' гэдэг алдарта бүтээлээ туурбяа. Энэ бүтээлээрээ Николай Коперник дэлхэй бол бүхы [[оршолон|оршолон юртэмсын]] түбдэ хүдэлөөнгүй оршодог гэжэ үзэжэ, бусад одон юртэмсэ бурханай зохёолоор тэрэндэ зорюулагдан оршодог гэһэн уридаха үеын ойлголтодо [[хатуу сохилто]] үгэһэн юм. Тэрэ [[Һагба (гараг)|Һагба]], [[Баасан (гараг)|Баасан]], [[Мигмар (гараг)|Мигмар]] болон бусад гарагууд [[Дэлхэй]]е тойрожо байдаг бэшэ, харин Дэлхэйн хамта [[Наран]]иие тойродог гэһэн дүгнэлтэ хэжэ [[Наранай аймаг|Наранай системын гарагуудай хүдэлөөн]]эй байдалые харуулһан [[зураг]] зохёоһон бэлэй. Николай Коперник [[геометри]]ин нарын тоосоо [[томьёо]] хэрэглэн [[Наран түбтэй системын онол]]ые бии болгоһониинь [[Наран ба гарагуудай хоорондохи харисангы зай]]е бодожо гаргаха, гараг Дэлхэйн хоорондохи зайһаа шалтагаалан ододой гилалзалта бууража, андалдадаг шалтагааниие үнэн зүб тайлбарилха боломжо бүридүүлээ. Иигээд Николай Коперник олон зуун жэл ноёрхоһон [[Птолемейн һургаал]]ые үгыдхэһэнээр [[сүм хиид]]эйхи галзуурһан эсэргүүсэлтэй тулгараа. Тэр үедэ [[шажанай һургаал]]та эсэргүү бодоһон хэн болобош тэрсүү үзэлтэндэ тоосогдожо, тиимэ хүндэ [[анафема]] гэһэн үзэшэгүй муухай [[яла шиидхэл]] ноогдодог байгаа. Николай Коперник [[шажанай шиидхэл|шажанай шиидхэлһээ]] болгоомжолон өөрын [[бүтээл]]ые хэблүүлхые 30 үлүү жэл хойшо табиһаар наһан барахынхяа үмэнэхи хэблэлдэ шэлжүүлээ. «Николай Коперникай нээлтэ зүбхэн одон ороной шудалалда түдыгүй байгаалиин шэнжэлэл, юртэмсые үзэхэ үзэлдэ бүхэли бүтэн [[хубисхал]] хэһэн болоод «[[Тэнгэриин гарагуудай хүдэлөөн тухай]]» ном хэблэгдэн гараһан ябадал [[шажанай номлол]]оор [[байгаалиин хуул]]ые тайлбарилха ямаршье боломжогүйе харуулһанаараа шухала юм» гэжэ [[Фридрих Энгельс|Ф. Энгельс]] үнэлэн бэшэбэ.

== Зүүлтэ ==
{{зүүлтэ}}

[[Категори:Польшын эрдэмтэд]]

{{1000 үгүүлэл}}

[[File:Berlin skyline 2009wl2.jpg|right|thumb|250px|<font color="grey">Берлин</font>]]

'''Берлин''' ({{lang-de|Berlin}} {{IPA|[bɛɐ̯ˈliːn]}}) — [[Германи|Германи Уласай]] ниислэл хото. [[Шпрее мүрэн]] [[Һафель мүрэн]]дэ шудхажа ородог үзүүртэ, [[Эльба мүрэн|Эльба]] ба [[Одер мүрэн]]үүдтэй холбодог онгосын һубагуудта оршоно. 890 км² оршом талмайтай. 1939 ондо 4,3 сая, 1945 ондо 2,8 оршом сая, 1949 ондо 3,3 сая, 1995 ондо 3,5 сая хүнтэй байгаа. Одоо тус хотодо 3 469 800 гаран (2013) зон амидардаг. 

Берлин — болбол Германиин эгээн томо ажаүйлэдбэриин, соёлой ба эрдэм ухаанай түб. Шёнефельд ба Тегель хоёр улас хоорондын ниидэхэ онгосын буудалтай, 2008 оной 10 һарын 31 болотор Темпельһоф гэһэн ниидэхэ онгосо ажаллажа байгаа. 150 км зурлаа метрополитентэй. Ажаүйлэдбэриин гол һалбари: машина бүтэлгэ (сахилгаанай техника, сахим, тоног түхөөрэмжэ, ниитын ба тээбэри), хими-эм зүй (эмэй болон нарин химиин синтезэй бодосой үйлэдбэрилгэ), полиграфи (хэблэл), бүдэй, оёдолой, хүнэһэнэй ажаүйлэдбэри.

Берлин хото XIII зуун жэлэй эхиндэ хото болобо. 1486 онһоо хойшо [[Бранденбург]]ын (хожомынь [[Прусси]]ин) ниислэл хото, 1871 онһоо хойшо — Германиин ниислэл. Европодохи [[Дэлхэйн хоёрдугаар дайн]]ай һүүлшын шатада 1945 оной 5 һарын 2-до [[Зүблэлтэ Холбоо|зүблэлтэ]] сэрэгүүд хүсэдөөр хотые эзэлбэ ([[Берлинэй операци]]). [[Нацис Германи|Фашис Германиин]] илагдалай һүүлдэ Берлинэй нютаг дэбисхэр [[Зүблэлтэ Холбоо|зүблэлтэ]], [[АНУ]]-ай, [[Ехэ Британи]]ин ба [[Франци]]ин дүрбэн эзэмдэлгын бүһэдэ хубаагдаһан байна. 1948 ондо баруун гүрэнүүд хотын парламентын һунгуули ябуулба. 1949 оной 10 һарын 7-до зүүн хэһэгтэ [[Зүүн Германи|БНАГУ]] тунхаглагдажа, Берлин хото Зүүн Германиин ниислэл болобо. 1961 ондо хүн зоной баруун руу нүүхэ ябадалые болюулхын түлөө [[Берлинэй хана]] (102 км утатай, энэ тоодо 45 км ута хотын хилэдэ байрладаг Баруун ба Зүүн Берлин хоорондо хашаа барилга) баригдаһан байна. Зүүн ба Баруун Германиин нэгэдэлэй һүүлдэ 10 һарын 3-да холбооной ниислэл Боннһоо Берлиндэ ошобо. Дээдэ һургуулинууд. Театрнууд: опера ба баледэй театр, «Комише опер», «Берлинер ансамбль» гэхэ мэтэ. Берлинэй гүрэнэй музейнүүд, Германиин түүхын музей гэхэ мэтэ. Зоопаркууд. XIII—XIV зуунай готикын церковь сүмэнүүд, XVII—XIX зуунай барокко ба классицизм маягай ансамбльнууд. XI Олимпиадын наадан (1936 он).

[[Категори:Германи]]
[[Категори:Саятан хото]]
[[Категори:Европын ниислэлнүүд]]

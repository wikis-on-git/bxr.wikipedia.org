'''Сефевиин улас''' ({{lang-az|صفوی‌لر - Səfəvilər}}), гээшэ 1502-1736 оной хоорондо байһан [[Ойрохи Дурна|Ойрохи]] ба [[Дунда Дурна|Дунда Дурнын]] Сефеви обог удамай улас. 
Сефевиин улас [[дервишүүд|дервиш]] [[Сефевие]] гэжэ шажанай бүлэгэй шейхэй хүбүүн [[I Исмаил]] [[Сагаан Хонидой улас]]ые болон тэрэнэй холбоотоноо диилэһэнэй  һүүлдэ байгуулһан байна. Сефевиин улас мүнөө үеын [[Иран]], [[Азербайжан]], [[Армени]]ин нэгэ хуби, [[Афганистан]]ай ехэнхи хуби, заримдаа [[Ирак]] багтааһан. 

XVI зуун жэлэй һүүл һүрэтэр Сефевиин шахуудай тулгуур түрэг [[азербайджанууд|азербайжан]] обог аймагуудай изагууртан болон сэрэгүүд ([[кызылбашууд]]) байгаа. Анхандаа Сефевиин улас түб нютаг Азербайжан байгаад, ниислэлнь — [[Тебриз]] (1555 оной хүрэтэр; 1555—1597/98 оной хоорондо — [[Казвин]], 1597/98 онһоо — [[Исфахан]]).

Тиуль гэжэ Сафавиин уласта газар эзэмдэлгын эгээн үргэн тархаһан хэлбэри юм. Уласай албан ёһоной шажан — [[шиизм|шиа]] бүлэгэй [[лалын шажан]] болоо. Татабариие өөдэнь болгохо ушар 1570—1571 ондо [[Гилян]]да, 1571—1573 ондо [[Тебриз]]тэ арадай буһалгаанууд болоо.  

Сефевиин улас [[Османай эзэнтэ гүрэн|Осман эзэнтэ гүрэнтэй]] болон узбек хануудтай дайлаба. [[I Тахмасп]]ын хааншалгын (1524—1576 оной хоорондо) һүүлдэ Сефевиин улас олон улас орондо задарба. Тэрэ үедэ Османай эзэнтэ гүрэн баруун хойто нютагые эзэлээд, узбег ханууд [[Хорасан]]иие эзэлээ. Улас гүрэн унаха аюулда орожо, кызылбаш, [[курдууд|курд]] ба [[лурууд|лур]] изагууртануудай диилэнхи хуби [[I Аббас]]ай урда эрьен тойрон хүреэлжэ эхилээ. Шэнэ арми бии болгоһон ушар дээрэһээ I Аббас Азербайжан, Хорасан ба Ирагые бусаажа гүрэнөө һэргээбэ.

XVII зуун жэлдэ Сефевиин уласта дахин буһалгаан боложо, XVIII зуун жэлдэ үргэлжэбэ. 1709 ондо эсэргүүсэн бодоһон афганшууд 1722 ондо Исфаханиие абаба. II Тахмаснын үедэ (1722—1732) Осман эзэнтэ гүрэн [[Үбэр Кавказ]]ые ба Баруун Ираниие эзэлжэ, [[Оросой эзэнтэ гүрэн|Орос]] [[Каспиин тэнгис|Каспи]] шадар можонуудые эзэлбэ. Афганшуудта ба түрэгүүдтэ амжалтатайгаар эсэргүүсэһэн [[Надир-шах|Надир]] жанжан 1736 ондо Сефеви обог удамые хаһагдаба.

[[Категори:Азербайжанай түүхэ]]

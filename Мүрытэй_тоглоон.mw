[[Файл:The Cardsharps.jpg|thumb|280px|[[Караваджо]], «Булхайшад». 1594 он]]
'''Мүрытэй тоглоон''' ({{mongolUnicode|ᠮᠥᠷᠦᠢ ᠲᠡᠢ ᠲᠣᠭᠯᠠᠭᠠᠮ|h}}) гү, али '''хонжооной тоглоон''' ({{mongolUnicode|ᠬᠣᠨᠵᠢᠶ᠎ᠠᠨ ᠤ ᠲᠣᠭᠯᠠᠭᠠᠮ|h}}), '''азардтай тоглоон''' ({{lang-ru|аза́ртная игра́}} < {{lang-fr|jeu de hasard}}), '''гэмблинг''' ({{lang-en|gambling}}) гээшэ эд зүйлээр [[мүры|мүры үргөөн]] табяад [[мүнгэн|мүнгэн зөөри]] гү, али ондоо эд барааниие шүүжэ абаха зорилгоор [[наадан|наадаха ябадал]] юм.

Мүрытэй тоглоон наадагшадай габшагай бэрхэһээ бэшэ, [[магадлал]]һаа, [[ушар тохёолдолго]]һоо дулдыдадаг, наадагшад мүры үргөөнэй ехэ бага хэмжээ зоргоороо һомолдог, мүрытэй тоглоондо гол түлэб нааданай үрэ дүн бэшэ наадаха үйлэ ябадал зугаатай болодог<ref name="Люблинский">''[[Люблинский, Павел Исаакович|Люблинский П. И.]]'' «Азартная игра» // [[Большая советская энциклопедия]], 1 издание, — М.: [[Советская энциклопедия]], 1926, Т. 1, С. 635—638</ref>.

Мүрытэй тоглоон шухала уласхоорондын арилжаанай хэлтэс болоод, 2009 ондо хуули еһоной мүрытэй тоглооной [[заха зээли]] ойролсоогоор $335 ехэ наяд байгаа<ref>{{cite news| url=http://www.economist.com/node/16539402 | work=The Economist | title=You bet | date=8 July 2010}}</ref>, тэдэнэй тоодо 50 ехэ наяд онлайн мүры табилга мүн.

Олон улас гүрэнэй хуули еһоор мүнгөөр мүры табихые хориглоһон байна. Жээшэнь, мүрытэй тоглоон ажалай буса оролго үгэдэг шалтагаанһаа [[СССР]]-тэ мүры табихые хориглобо. Тиимэшье һаа, [[СССР]]-тэ гүрэнэй [[лотерей]] зүбшөөрһэн байгаа. СССР-эй задарһанай һүүлдэ Оросто казино ба мүрытэй тоглооной автомадууд хизгааргүй дэлгэржэ эхилбэ. 2009 оной 7 һарын 1-һээ эхилээд, дүрбэн «тоглохо бүһэ нютагуудһаа» гадна мүрытэй тоглоон дахин хориглоһон байгаа<ref>[http://ria.ru/trend/closing_casino_30062009/#ixzz3MjOOq7A3 Закрытие казино в России]</ref>. Тиихэдэнь «Лотерей тухай» холбооной хуулиин еһоор гүрэнэй лотерей гадна бүхы лотерей хориглоно<ref>[http://www.consultant.ru/document/cons_doc_LAW_156901/ Федеральный закон от 11.11.2003 N 138-ФЗ]</ref>. Харин олон тоогой [[казино]], тоглохо газар, мүры табиха газар хуули бусаар саашань ажаллалгаяа үргэлжэлнэ.

[[АНУ]]-да холбооной хуулиин түбшэндэ мүры табихые зүбшөөрдэгшье һаа, диилэнхи можо уласта мүры табихые хориглоно. [[Невада]] можо уласта мүрытэй тоглоон зүбшөөрһэн болоод, тус можо уласай [[Лас-Вегас]] эгээн томо хотые мүрытэй тоглооной ниислэл гэнэ. Тэрэнэй гадна [[Атлантик-Сити]]дэ болон [[индеецүүдэй резерваци]]да казино зүбшөөрһэн байна.

== Зүүлтэ ==
{{зүүлтэ}}

[[Категори:Наадан]]

{{1000 үгүүлэл}}

'''Манила''' (Manila), эгээн томо хото болон [[Филиппина|Филиппинын]] ниислэл хото, нэгэн хотодо нэгэдэһэн хотонуудһаа бүридэһэн (Манила, [[Кесон-Сити]], [[Калокан]], [[Пасей]], [[Макати]]) Ехэ Манила гэһэн бөөгнэрэлэй түб; 1976 онһоо Филиппинын албан еһоор ниислэл хото юм. 

Манилын хүн зониинь 1 660 714 ажаһуугшад (2007), Метро-Манилын хүн зониинь — 11 855 975 ажаһуугшад (2010). Метро-Манилын талмайнь 638,55 км². Уһанай боомтотой, Ниной Акино уласхоорондын ниидэхэ онгосын буудалтай. 

Томо ажаүйлэдбэриин түб, тус хотодо гүрэнэйнгөө ажаүйлэдбэриин 2/3 үйлэдбэринүүд байрлана, эндэ болбосоруулха ажаүйлэдбэридэ хүдэлдэг ажалшадай хахад ажаллана. Гол һалбаринууд хадаа нэхэмэл, гуталай, тамхиин, хэблэлэй, хүнэһэнэй, модо болбосоруулха, химиин, электромашина бүтээлгын ажаүйлэдбэри.

Соёлой болон эрдэм ухаанай түб: Үндэһэтэнэй эрдэм ухаанай болон техникын хүреэлэн, Манилын ехэ һургуули, Филиппинын ехэ һургуули, Технологиин ехэ һургуули, Санто-Томас ехэ һургуули (1611), Үндэһэтэнэй номой сан, Үндэһэтэнэй музей, Айяла музей, уралигай музей, Манилын музей болон номой сан, Геологиин музей, планетари, Филиппинын соёлой түб, Метрополитен-театр, Арадай уралигай театр, Зоологиин болон Ботаникын сэсэрлиг, Рисалиин парк. 

[[Категори:Азиин ниислэлнүүд]]

[[Файл:PivotWithDrops.JPG|мини|300px|Өөрөө ябадаг сэхэ урдаһаань хэгдэһэн уһажуулха тохиргоо]]
'''Уһажуулга''' ({{mongolUnicode|ᠤᠰᠤᠵᠢᠭᠤᠯᠭ᠎ᠠ|h}}) бол ехэбшэлэн таримал [[ургамал]]ые ургуулхада туһалха зорилгоор [[хүрьһэн|хүрьһые]] уһажуулха хүнүүдэй зохиомол хэрэглээ юм. Үрэ таряа, хүнэһэнэй ногооной үйлэдбэрилэлдэ уһажуулгые хуурай уларилда [[бороо]]ной уһые оролуулхада ашагладаг. Харин эсэргүүгээр зүбхэн байгаалиин бороондо түшэглэһэн ажахые заримдаа уһалгагүй фермын ажахышье гэжэ нэрлэдэг. Мүн энэниие [[хүрьһэн хатаалта|хүрьһэн хатааха]]тай холбон шудалдаг ба энэнь тодорхой талмайһаа байгаалиин аргаар гү, али зохёомол аргаар гадаргын болон хүрьһэнэй уһые зайлуулхые хэлэдэг.

Уһажуулгын гаралгань ойро оршомой [[нуур]] [[сөөрэм]], [[гол мүрэн]], [[булаг]], уулын саһан гэхэ мэтэһээ байжа болодог. [[Уһан]]ай эхэ һурбалжын холо ойро, бороо орохо дабтамжа, уларилай шанарһаа хамааран уһые шууд газар таряалангай талмай уруу гү, али [[цистернэ]] болон [[далан]] уруу татан хуримталуулжа хэрэглэдэг. Энэһээ гадна борооной уһые хуримталуулжа уһажуулгын хэрэгсээндэ мүн ашаглажа болодог.

== Уһажуулгын түүхэ ==
[[Файл:Pot chain irrigation 1846.jpg|thumbnail|слева|Амьтны хүчийг ашигласан уһажуулга, Дээд Египет, 1840]]
[[Файл:Kashmir irrigation.jpg|thumbnail|справа|[[Энэдхэгэй бага түби]] дээрэ түгээмэл байдаг уһажуулгын системын жэшээ. [[Дал нуур]]ай хүбөөе харуулһан уран зураг, [[Кашмир]], [[Энэдхэг]].]]
Археологиин шудалгаануудаар МЭҮ 6-р мянганһаа хойшо [[Египет]] болон [[Месопотами]]да уһажуулга хэрэглэжэ байһан баримтануудые олоһон байдаг. Дээрэхи газарнуудта [[арбай]] таряалжа байһан ба иимэ түрэлэй үрэ таряа таряалхада тэндэ бороо хангалтагүй ородог.

[[Перу]] уласай [[Анда|Андын уулын]] Зана хүндыдэ археологнар [[нүүрһэнтүрэгшээр датировани|нүүрһэнтүрэгшээр оншологдоһон]] МЭҮ 4-р мянган, МЭҮ 3-р мянган болон МЭ 9-р зуунай үеын уһажуулгын шуудуунуудай үлдэгдэлые олоһон байна. Эдэ шуудуунуудынь манай дэлхэй дээрэхи уһажуулга хэрэглэжэ байһан эгээн эртын тэмдэглэлнүүд юм. МЭҮ 5-р мянганай үеын байжа болохо шуудуунай һэжүүр 4-р мянганай үеын шуудуунай доороһоо олдоһон байна<ref>Tom Dillehay, ''et al.'', 2005</ref>.

Ойролcоогоор МЭҮ 2600 оной үедэ [[Хойто Энэдхэг]] болон [[Пакистан]]да Инд мүрэнэй соёл эргэншэл шуудуу бүхы уһажуулгын системые хэрэглэжэ байһан байна. Үргэн багтасатай таряалан эрхэлжэ байһан болоод һубаг шуудуунай үргэн гүльмые уһажуулгын зорилгоор хэрэглэжэ байһан байна. Нилээд болбосоронгы уһажуулга болон хадагалгын системэ хүгжэһэн болоод МЭҮ 3000 ондо [[Гирнар]]та уһан сан баригдаһан байна.

[[Файл:Turpan-karez-museo-d02.jpg|thumbnail|справа|Хитадай Турфандахи [[Турфан уһан системэ|Карез]] хоолойн дотор тала.]]
МЭҮ 1800 оной үедэ байһан [[Эртын Египет|Египетэй]] 12-р гүрэнэй [[фараон]] [[III Аменемхет]] Файюмай баян нуурые хуурай уларилда ашаглаха зорюулгааар үлүүдэл уһые нөөсэлхэ уһан сан болгон ашаглажа байгаа. [[Нил мүрэн]] жэл тутам үерлэн һабаһаа халиха үедэ нуурые дүүргэдэг уһаар дүүргэдэг байжа.

МЭҮ 800 жэлэй урда эртын [[Перси]] уласта бии болоһон [[Канат]]ууд мэдэгдэжэ бай эгээн эртын уһажуулгын арга болоод мүнөө үедэшье мүн хэрэглэгдэжэ бай бэлэй. Иимэ түрэлэй уһажуулгын аргануудые мүнөөдэр Ази, [[Ойрохи Дурна]]да, Хойто Африкада хаража болоно.

Ойролсоогоор МЭҮ 300 оной урдаһаа тэмдэглэгдэн үлдэһэн эртын [[Шри Ланка|Шри Ланкын]] уһажуулгын ажалынь хаан Пандукабхаяагай хааншалалай үедэ болон тэрэнһээ хойшо дараагай мянган жэлэй турша хүгжэһөөр ерэһэн болоод энэнь эртэ дээрэ үеын эгээн нарин түбэгтэй уһажуулгын системэнүүдэй нэгэ байһан. Газарай доорохи һубагуудһаа гадна [[Синхалууд|синхалшууд]] эгээн анха бүрин хэмэл уһан сан байгуулжа уһа нөөсэлжэ байһан байна. Энэ системые хаан [[Паракрама Баху]]гай (МЭ 1153—1186 он) хааншалалай үедэ эршэмтэй һэргээн босгожо, үргэжүүлжэ байгаа.

== Уһажуулгын мүнөөнэй багтаса ==
2000 оной байдалаар дэлхэйн хэмжээндэ 2,788,000 дүрбэлжэн км хэмжээтэй газар таряалангай талмай уһажуулгые ашаглажа байна. Энэһээ 68 % Ази түбидэ, 17 % Америка, 9 % Европо, 5 % Африка, 1 % Номгон далайн бүһэ нютагта харьяалагдажа байна. Эгээн томо, уһажуулгын үндэр нягташалтай улас дамнаһан газарынь Хойто Энэдхэг, Пакистанда [[Инд мүрэн|Инд]]-[[Ганга мүрэн]]үүдэй утаашань, Хитадай [[Хүхэ мүрэн]], [[Шара мүрэн]]эй һаба, Египет болон Суданда [[Нил мүрэн]]эй утаашань, Калифорниин зарим хэһэг болон [[Миссисипи мүрэн|Миссисипи]]-[[Миссури мүрэн]]эй ай һабаар байна. Бага багтасатай уһажуулгын бүхы талмайнь дэлхэй хүн зон һууришаһан бараг бүхыл газарта байна.

== Уһажуулгын түрэлнүүд ==
[[Файл:LevelBasinFloodIrrigation.JPG|200px|thumbnail|right|[[Улаан буудай]]н үер уһажуулга]]
Уһанай нөөсые хэрхэн хэрэглэхэ, хэрхэн талмайе уһалха зэргэһээ хамааран өөр өөр түрэлэй уһажуулгые ашагладаг. Юрэнхыдөө уһажуулгын зорилгонь талмайе нэгэн формодо уһаар хангажа иигэһэнээр таряалжа бай ургамал хэрэгсээтэ уһан хангамжаа абаха ябадал юм.

=== Гадаргын уһажуулга ===
Уһажуулгын уһанай зарсуулга, уһажуулха эршэм, уһанай түрэлтэ, уһалха арга, уһажуулха түхөөрэмжын матрериалай багтаамжа зэргэһээ хамааран уһалха аргые микро болон макро нюруунь ангилжа болоно. Микро уһалгада манажуулха, нэбшээхэ, дуһалай болон бороожуулха хэлбэриин уһалга ороно. Макро түвшний уһалгада гадаргуугай уһалга гү, али халяаха, бороожуулха арга мүн ороно.
Гадаргын уһажуулгын системэдэ уһаниинь талмай дээгүүр энгын гравитациин хүсэнэй нүлөөгөөр урдажа хүрьһые шииглэжэ, хүрьһэндэ нэбшэдэг. Гадаргын уһажуулгада уһые гравитациин хүчсэнэй үйлэшэлэлээр газарай гадаргуу дээгүүр урсхажа хүрьһые шииглэжэ тэрэндэ шэнгээдэг.

=== Дуһалай уһалга ===
[[Файл:Dripperwithdrop.png|thumbnail|200px|Дуһалай уһалга — дуһалжа бай нь]]
[[Файл:dripirrigation.gif|300px|thumbnail|left|Дуһалай уһалгын схемэ болон тэрэнэй хэһэгүүд]]
Уһые ургамалай үндэһэндэ гү, али тэрэнэй ойролсоо дуһал дуһалаар хүргэдэг. Хэрэб зүб ажаллуулжа шадабал уһаниинь ууршахагүй, мүн урдажа алга болохонь бага байдаг ушарһаа энэ түрэлэй системэнь уһа зарсуулалтаараа эгээн үрэ ашагтай уһажуулгын арга боложо шададаг. Оршон үеын [[хүдөө ажахы]]да дуһалай уһалгые ехэбшэлэн хубансар хушалтын аргатай хослуулан хэрэглэһэнээр ууршалтые улам багадхажа шадажа байна. Мүн энэнь [[үтэгжүүлгэ|үтэгжэлэй]] хэрэглээе багадхажа байна ха юм. Энэ процессые ''[[үтэгжүүлгэ]]'' гэжэ нэрлэдэг.

== Зүүлтэ ==
{{зүүлтэ}}

[[Категори:Хүдөө ажахы]]

{{1000 үгүүлэл}}

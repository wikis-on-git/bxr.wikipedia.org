{{Алдартай хүн
|нэрэ = Карл Линней
|уугуул_нэрэ = Carl Linnaeus
|зураг = 
|ажал_үйлэ = 
|түрэһэн_үдэр = 
|түрэһэн_газар = 
|иргэн = 
|наһа_бараһан_үдэр = 
|наһа_бараһан_газар = 
|нүхэр = 
|һургалта = 
|хүүгэд = 
|шагнал = 
|гар    = 
}}
'''Карл Линней''' ({{lang-sv|Carl Linnaeus, Carl Linné}}, {{lang-la|Carolus Linnaeus}}, [[1707 он]]ой [[5 һарын 23]], [[Росхульт]] — [[1778 он]]ой [[1 һарын 10]], [[Уппсала]]), [[Швеци]]ин байгаалиин ухааниие шудалһан эрдэмтэн. 1762 онһоо Парисай эрдэм ухаанай академиин гэшүүн. [[Ургамал]]ай, [[амитад]]ай аймагай [[биологиин ангилал|ангилалые]] бии болгоһоной тула алдартай. 

Хүдөөгэй пасторой бүлэдэ түрэһэн байна. [[Лундын ехэ һургуули]]да (1727) ба [[Уппсалын ехэ һургуули]]да (1728 онһоо) [[байгаалиин эрдэм ухаан]], [[анагааха ухаан]]иие һураба. 1732 ондо [[Лапланд]]аар аяншалжа «Лапландын ургамал» гэһэн номоо (1732, 1737 бүрин эхеэр хэблэһэн) бэшэһэн. 1735 ондо [[Недерланд]]ын [[Хартекамп]] хотодо нүүжэ ерээд, ботаникын сэсэрлигые хүтэлөөд «Һэлгэлдэдэг халууралга тухай шэнэ гипотезэ» гэһэн докторой диссертациие хамгаалба. Тэрэ ондошье «Байгаалиин системэ» номые бэшэһэн (12 ботёор хэблэгдэһэн). 1738 онһоо [[Стокһольм]]до эмшэнэй практикые хэбэ. 1739 ондо уһан сэрэгэй госпитальдо ажаллажа хүдэлхэдэ, үхэлэй ушар шалтагааниие олохын түлөө хүүр задалха эрхые туйлаа. Швециин эрдэм ухаанай академиие үндэһэлэгшэдэй нэгэ болоод, 1739 ондо түрүүшын юрэнхылэгшэнь болобо. 1741 ондо Уппсала ехэ һургуулиин анагааха ухаанай, байгаалиин ухаанай тэнхимэй хүтэлбэригшэ болоо. Линней байгаалиин эрдэм ухааниие ехэ һургуулиин һуралсал болбосоролой системэдэ асаржа нэбтэрүүлхэ туһаба.

«Амитан ургамалай түрэл зүйлэй нэрэшэлые» зохёоһон хүн юм. Энэ системэ бүхы түрэлэй амитан, ургамал тус бүридэ 2 лата үгэһөө бүридэһэн нэрэ үгэһэн байха ба мүнөө дэлхэйн бүхы улас орондо хэрэглэгдэжэ байна. Тэрэ мүнөө үеын системэшэлэлэй эсэгэ гээд нэрлэгдэдэг ба мүнөө үеын экологи шудлалай үндэһэлэгшэдэй нэгэдэ тоосогдодог бэлэй. Линней тухайн үедээшье ехэ нэрэ алдартай байһан ба гарамгай хэлэ шэнэшлэлшэ байгаа.


== Зүүлтэ ==
{{зүүлтэ}}

[[Категори:Швециин эрдэмтэд]]

{{1000 үгүүлэл}}

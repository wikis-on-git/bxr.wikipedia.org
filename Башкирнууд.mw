'''Башкирнууд '''({{Lang-ba|башҡорттар}}, ''başqorttar'' باشقۇرتتار; {{Lang-ru|башкиры}}, ''baškiry'') гээшэ [[Ураал уула|Ураал уулын]] баруун зүүн талаар, Зүүн Европа Хойто Азитай уулзадаг сэгтэ байрладаг [[Башкортостан|Башкортостанда]] ажаһуудаг тюрк арад түмэн юм. Башкирнуудай олон бүлэгүүд баһал [[Оросой холбоото улас|Оросой]] [[Татарстан]], [[Пермиин хизаар]], [[Челябинскын можо|Челябинскын]], [[Оренбургын можо|Оренбургын]], [[Тюмениин можо|Тюмениин]], [[Свердловскын можо|Свердловскын]], [[Курганай можо|Курганай]], [[Самарын можо|Самарын]] ба [[Саратовой можо|Саратовой можонуудта]], [[Казахстан]], [[Украина]], [[Узбекистан|Узбекистанда]] гэхэ мэтэ уласуудта ажаһууна.

Башкирнуудай ехэнхи хуби тюрк хэлэнүүдэй [[хибчаг хэлэнүүдэй бүл|хибчаг]] һалаада тогтодог [[Башкир хэлэн|башкир хэлээр]] дуугарна. Шажанай талаар башкирнууд диилэнхидэ [[ханафи һургуули|ханафи]] мазхабай [[суннизм|сунни]] [[Лалын шажан|лалын шажантан]].

Башкирнууд түрүүшынхиеэ Хитад [[Суй улас|Суй уласай]] «Суйн ном» (636 он) түүхын бэшэгтэ [[Гаоцзюйн]] 45 обог удам дунда һанагдана.

IX зуун жэлһээ хойшо [[Араб хэлэн|араб]] ба [[перс хэлэн|перс хэлэнэй]] бэшэгүүдтэ башкирнууд тухай хөөрэнэ. Саллам ат-Тарджуман (9 зуун); Ибн Фадлан, Аль-Масуди, ба Абу Зайд аль-Балхи (10 зуун); Саид Аль-Андалуси ба Мухаммед аль-Идриси (12 зуун); Ибн Саид ал-Магриби, Якут аль-Хамави ба Казвини (13 зуун); Аль-Димашки ба Абуль-Фида (14 зуун) башкирнууд тухай бэшэбэ.

1236 оной хүрэтэр Башкортостанай нютаг орон [[Чингис хаан|Чингис хаанай]] [[Ехэ Монгол Улас|гүрэндэ]] оруулба. XIII ба XIV зуун жэлэй үедэ Башкортостан [[Алтан Ордон|Алтан Ордоной]] нэгэ хэһэг байгаа. [[Бата хаан|Бата хаанай]] дүү, Шибан, Ураал уулын зүүн талада байрладаг башкир нютагые хүртэбэ.

== Хүн зон зүй ==
[[Файл:Ареал_расселения_башкир_в_Волго-Уральском_регионе._По_данным_Всероссийской_переписи_населения_2010_года..png|мини|2010 оны уласай тоололгын ёһоор [[Эжэл]]-[[Ураал|Ураалай]] бүһэ нютагта башкирнууд ажаһуудаг газар.]]
2009 оной Ethnologue мэдээнээр Башкир хүн зоной тоо 2 сая тухай хүн дунда 1,4 сая хүн тюрк хэлэнүүдэй хибчаг бүлэгтэ багтадаг [[Башкир хэлэн|башкир хэлээр]] хөөрэнэ. 2002 оной Бүхэоросой тоололгын ёһоор, [[Оросой холбоото улас|Оросой холбоото уласта]] 1,38 сая башкир хэлэгшэд ажаһууна. Башкирнуудай диилэнхи хуби башкир ба [[Ород хэлэн|ород хэлэнэй]] хоёр хэлэтэн.

2010 оной Бүхэоросой тоололгын ёһоор, [[Башкортостан|Башкортостанда]] 1 172 287 башкир яһатан байна (бүхэ арад түмэнэй 29,5%).

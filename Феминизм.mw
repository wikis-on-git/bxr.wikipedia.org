[[File:Kvinnostrejk i Reykjavik (1).jpg|thumb|Эхэнэр ажал хаялта, [[Рейкьявик]]]]
'''Феминизм''' ({{lang-la|femina}} – эхэнэр), [[эхэнэр]]нүүд [[эрэ хүн]]тэй тэгшэ эрхые, [[сексизм]]ые дабахаяа зорилдог ниигэмэй хүдэлөөн. Түрүүшынхиеэ XVIII зуун жэлдэ [[1775–1783 оной Тусгаар тогтонолой түлөөхи дайн]]ай үедэ [[Хойто Америкэ]]дэ ба [[Франциин хубисхал]]ай үедэ бии болоһон байна. XIX зуун жэлэй 2-хи хахад – XX зуун жэлэй эхиндэ хэдэ хэдэн улас оронуудта феминис бүлгэмүүд байгуулагдана; 1888 ондо Уласхоорондын эхэнэрнүүдэй зүблэл, 1904 ондо Эхэнэрнүүдэй һунгаха эрхын түлөөхи уласхоорондын холбоон (мүнөө үеын нэрэнь – Тэгшэ эрхэ ба уялга дэмжэгшэ эхэнэрнүүдэй уласхоорондын холбоон), 1905 ондо Бүхэорос эхэнэрнүүдэй тэгшэ эрхын холбоон байгуулагдаба. 1914–18 оной [[Дэлхэйн нэгэдүгээр дайн]]ай үедэ феминистүүд ажаллалгаяа болижо, дайнай һүүлдэ ажаллалгые дахин эхилбэ. 1925 ондо Уласхоорондын эхэнэр байгуулгануудай нэгэдэһэн үргэлжын комитет бии болобо (1934 онһоо – Уласхоорондын эхэнэр байгуулгануудай харилсаанай комитет). 1920-ёод онуудта хэдэ хэдэн Азиин гүрэнүүдтэшье ([[Түрэг Улас|Түрэг]], [[Хитад Улас|Хитад]] гэхэ мэтэ) феменис хүдэлөөнгүүд дэлгэрбэ. 1939–45 онуудай [[Дэлхэйн хоёрдугаар дайн]]ай үедэ олон феминис байгуулганууд үгы боложо миин лэ 1946 оной һүүлдэ дахин бии болобо. Дайнай һүүлдэ үндэһэтэнэй феменис байгуулганууд [[Африка]]дашье бии болобо.

[[Категори:Улас түрэ]]

{{1000 үгүүлэл}}

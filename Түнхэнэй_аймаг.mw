[[File:Coat of Arms of Tunka rayon (Buryatia).png|100px|right|thumb|Һүлдэ]]
[[File:Location Of Tunkinsky District (Buryatia).svg|250px|right|thumb]]
'''Түнхэнэй аймаг''' ({{хэлэн+ru|Тунки́нский райо́н}}) — [[Буряад Улас]]ай [[аймаг]]. Аймагай түб — [[Хэрэн]] ({{хэлэн-ru|Кыре́н}}) һуурин. Талмай: {{модо²|{{fnОХУАйталмай}}}}<ref>{{ОХУАйталмайRef}}</ref>. Хүн зон: {{fnОХУАйхүнама}}<ref>{{ОХУАйхүнамаRef}}</ref>.

== Газар зүй ==
Түнхэнэй аймагай харьяата газар Зүүн Саяанай ба Хамар-Дабаанай шэлэнүүдэй хоорондо Эрхүү мүрэнэй хоёр эрьеэр  байдаг юм. Уулануудайнь эгээл үндэр [[Мүнхэ-Һарьдаг]] 3500 метр үндэр юм.

Түнхэнэй тала Туран-Мон (үгышье һаа Могойтын гэдэг), Түнхэнэй, Хойморой, Тоорын гээд хэдэн газар хубаардаг байха юм. Ганса Тоорын талада 210 шахуу нуур тоологдодог. Эрхүү мүрэнэй утань 586 км., Түнхэнэй газар дайдаар 375 километртэ урдадаг. [[Ехэ-Уһан гол|Ехэ-Уһан]], [[Зангисан гол|Зангисан]], [[Ингарга гол|Ингарга]], [[Жэмһэг гол|Жэмһэг]], [[Түнхэн гол|Түнхэн]], [[Хэнгэргэ гол|Хэнгэргэ]], [[Зүүн-Мүрэн гол|Зүүн-Мүрэн]], [[Үргэдэй гол|Үргэдэй]], [[Марасхан гол|Марасхан]], [[Сагаан-Уһан гол|Сагаан-Уһан]] болон бусад гол горход [[Эрхүү мүрэн]]дэ шудхан ородог юм.

Аймагые һэтэ 179 км. утатай харгы гарадаг. Урдандаа энэ зам Монголһоо Сибирь руу мал туудаг гол харгы байһан юм. Жэшээнь, 1915 ондо энэ замаар 98 922 толгой мал гараа гэһэн баримта бии. Загта тосхон багаар энэ харгыһаа Аршаан ошоһон (33 км.) һалаа бии.

Монһоо Ахын аймаг руу ошоһон харгы хэгдэнхэй. Зүүн-Мүрэн багаар хадануудые дабажа [[Зэдэ гол]]ой эхин руу, Санага ошоһон морин харгы байдаг. Мүнөө Түнхэнэй дайдаар Мондын метеостанци гараһан харгы Орос Монгол хоёрой аралжаа наймаанай гол харгынуудай нэгэн болонхой.

Түнхэнэй аймаг ашагта малтамалнуудаар баян. [[Никель]], [[туулган]], [[хром]], [[молибден]], [[зэд]], [[мүнгэн]], [[алтан]], [[асбест]], [[хризотил]], [[номин]], [[лазурит]], [[хас эрдэни]] болон бусад, тиихэдэ барилгада хэрэглэгдэхэ малтамалнууд бии гээд шэнжэлгэнүүд элирүүлһэн байдаг.

== Хүн зон ==
Аймагта гол түлэб [[буряадууд]], [[ородууд]] ажаһуудаг. Бүри урдандаа Эрхүүгэй эхин багаар [[эвенкнүүд]]эй, [[уряанхай]]шуулай нүүдэл бүлэгүүд дайралдадаг байһан, тэрэ үеэр Мон шадарай буряадууд мүн лэ нүүдэл байдалтай байһан юм. 1931 оноор лэ тогтонижонги байдалда ороһон байдаг.

== Түүхэ ==
Инженер-поручик Чертков 1809-1810 онуу-даар Аршаан шадарай урданай «барилганууд» дээрэ түрүүшын археологическа шэнжэлгэнүүдые хэһэн юм. ХIХ зуун жэлэй мэдээжэ зоолог, археолог И.С. Поляков нютагай хасагуудһаа гарбалтай юм. Тэрэ [[Мон]], [[Хуурай-Һубаг]] тосхонууд шадар [[шулуун зэбсэгэй үе]]ын, [[Жэмһэг]], [[Тооро]], [[Түнхэн]] багаар [[Шэнэ шулуун зэбсэгэй хубисхал|шэнэ шулуун зэбсэгэй үеын]] хүнүүдай ажабайдалай үлэгдэлнүүдые олоһон байгаа. Дундада зуун жэлнүүдэй үеын хүүрнүүд бии.

Монголой хаашуулай Байгал шадар дайгаар орохо тухай мэдээ абаһан Эрхүүгэй 20 хасагууд И.М. Перфильев түрүүтэй Түнхэн голой Эрхүүдэ шудхадаг адаг багаар Түнхэнэй острог бариһан байгаа. Түнхэн тосхоной 1816 оной һургуули Буряадай эгээл түрүүшын һургуулинуудай нэгэн юм.

ХIХ зуун жэлдэ Түнхэнэй аймаг сүлэлгын газар болоһон, Түнхэн тосхондо декабристнууд В.С. Толстой (1827-1829 онууд), Ю.К. Люблинский (1829-1844 онууд) гэгшэд ажаһуугаа. Хубисхалшуудай һуудал, байдалда хабаатай газарнууд аймагта олон, тэдэнэй хүүрнүүд бии.

[[Оросой эрхэтэнэй дайн|Эрхэтэнэй дайнай]] үедэ хабаатай хүшөөнүүд, хүүрнүүд мүн лэ элбэг.

Эмтэй, домтой халууншье, хүйтэншье аршаанууд аймагай дэбисхэр дээрэ тон элбэг. Ганса курортнуудые нэрлэбэл, Аршаан, Ниловэ Пустынь, Шумааг, тиихэдэ нютагай хэмжээнэй амаралтын, эмнэлгын удхатай аршаанууд олон юм.

Түнхэнэй аймагай үндэр һуудалтай обоонуудые нэрлэбэл олон юм. Тэдэнэй үсөөхэн тэдыень тоолобол: Бурхан-Баабай, Буха-Ноён, Улаан-Горхон, Үндэр Бүрин хаан, Хаан-Уула, Тоёо-Баабай, Хонгор-Уула, Хэрэнэй Тэбхэр Сагаан ноён, Шаргай ноён, Шойжол-Хаан болон бусад. 

== Ажаглалата ==
<references/>

== Холбооһон ==
* {{egov-buryatia.ru аймаг}}
* {{ИпРБ}}
* {{Ук}}
* {{ТпБ}}

{{Буряад Улас}}

{{rus-el}}

<!-- Categories -->
[[Категори:Түнхэнэй аймаг| ]]


{{stub}}

<!-- Interwikis -->

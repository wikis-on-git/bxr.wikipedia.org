'''Цзинань''', Зүүн [[Хитад]]та [[Шара мүрэн]]эй эрьедэ оршодог хото, [[Шаньдун можо|Шаньдун можын]] засаг захиргаанай түб. Хүн зониинь 1,96 сая ажаһуугшад (2004), хотын захатай тоолобол 2,48 сая ажаһуугшад.

Томо тээбэриин уулзабари. Машина бүтээлгэ (автомашина бүтээлгэ, станок бүтээлгэ, түмэр замай, тоног түхөөрэмжэ түлөө нэхэмэлэй болон хүнэһэнэй ажаүйлэдбэриин), түмэрлиг. Томо резинын бүтээлэй үйлэдбэрилгын түб. Химиин, газар тоһоной химиин, саарһанай, нэхэмэлэй (энэ тоодо хибэсэй үйлэдбэрилгэ), хүнэһэнэй ажаүйлэдбэри. Ехэ һургуули болон ондоо дээдэ һургуулинууд.

Цзинань хото МЭҮ VIII зуун жэлдэ байгуулагдаһан болон [[Лу улас]]ай (МЭҮ 750—450) хэһэг байһан юм. XII зуунһаа хойшо Шаньдун можын засаг захиргаанай түб байна. 
Хотын ажаүйлэдбэриин хүгжэлынь 1852 ондо [[Шара мүрэн]]эй һубаг хотын хажууда шудхаха эхилһэнэй һүүлдэ захалба. 1860-аад ондо Цзинаниие [[Тайпингай буһалгаан|эсэргүүсэн бодоһон тайпингуудһаа]] хамгаалхын түлөө хотын тойрон бэхилэлтые баригдаһан байгаа. 1937—45 оной хоорондо хотые японой сэрэгүүдэй эзэлһэн.
 
Цзинань болон хотын тойрондо эртын сагай дурасхалнууд хадагалагдаба, эдэ дунда эгээн алдартай: уулын террасануудай һандархай үлэгдэл болон У уласай (МЭҮ VIII-V) үеын худаг, У Буддын шажанай сүмэ, Цинь (МЭҮ III зуун) болон Ци (МЭҮ V зуун) уласай үеын ханын хэһэг, Хань үеын үбгэдэй сүмэ — мүнөө үе болотор Хитадта хадагалагдаһан эгээн эртын барилга (МЭҮ I зуун). Цзинаниин хажууда [[Тайшань]] «арюун уула» байрлана.

[[Категори:Шандун]]
[[Категори:Хитадай хотонууд]]

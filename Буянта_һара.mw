'''Сага дабаа''' ({{lang-bod|ས་ག་ཟླ་བ།}}) гү, али '''Буянта һара''' гээшэ [[Буддын шажан]]ай ехэ дүйсэн хуралнуудай нэгэн юм. [[литэ|Түбэд-Монгол литээр]] зунай эхин һарын 15-ай үдэр [[Будда Шигэмүни]] (Бурхан багша) энэ юртэмсэдэ мүндэлһэн, энэ үдэр бурхан болоһон, мүн энэл үдэр тагаалал болоһон юм. Бурхан багшада зорюулһан гурбан дүйсэн үдэр: түрэһыень, гэгээрһыень, тагаалал болоһыень тэмдэглэжэ, жэлһээ жэлдэ ёһотойл һайндэр үнгэргэгдэдэг. Энэ һарада хэгдэһэн [[буян]] болон [[нүгэл]]тэй ябадалнууд хэдэн мянгаар олошордог. 

Тиимэһээ Буянта һарада [[дасан|дасан дугангуудаар]] зон олоор сугларжа, бурхан багшадаа мүргэжэ, [[маани]] [[мэгзэм]]ээ уншадаг, гороо хэдэг, һунажа мүргэдэг заншалтай, монгол һарын 8, 15, 30-ай үдэрнүүдтэ 24 сагай туршада таһалдуулангүй зулаяа бадараан, маанияа уншажа байбалнай, ехэ эрхим. Энэ үдэрнүүдтэ мал гаргажа болохогүй. Мяханай, архиин зүйлнүүдые хэрэглэнгүй, сэдьхэлээ арюудхан зальбаржа байха ёһотой. Нүгэлтэ үйлэ тэбшээд, ядаһан тулиһан зондо туһалаад, буянта үйлэ сэдьхэжэ ябабал, һайн байха.

[[Категори:Буддын шажан]]

'''Наньчан''' ({{lang-zho|南昌}}), [[Бүгэдэ Найрамдаха Хитад Арад Улас|Хитад уласай]] хото, [[Ганьцзян мүрэн]]дэ уһанай боомто ([[Поянху нуур]]ай һаба). [[Цзянси можо|Цзянси можын]] засаг захиргаанай түб мүн. Хүн зониинь 1,65 сая ажаһуугшад (2004), хотын захатай тоолобол 1,75 сая ажаһуугшад. Тээбэриин уулзабари. Уласхоорондын ниидэхэ онгосын буудал. 

Машина бүтээлгэ (тээбэриин, хүдөө ажахын, станок бүтээлгэ), нэхэмэлэй (хүбэн дабуунай), целлюлозо-саарһанай, химиин, хүнэһэнэй (тутарга сэбэрлэхэ, гурил тээрмэдэхэ, тоһоной) ажаүйлэдбэри. Уламжалалта дархалалгын үйлэдбэрилгэ. 

Ехэ һургуулитай. Чжоу Эньлайн болон Чжу Дэгэй гэр-музейнүүд. 

[[Хань улас]]ай үедэ манай эринэй үмэнэхи (МЭҮ) 201 ондо Гань (贛) гэжэ нэрэтэйгээр байгуулагдаһан юм. Манай эринэй 589 ондо, [[Суй улас]]ай үедэ, Хончжу (洪州) гээд дахин нэрлэгдэһэншье, тиигээд мүнөөгэй нэрэтэй болобо. 1927 оной 8 һарын 1 Наньчанда [[Чжоу Эньлай]] болон [[Чжу Дэ]] хоерой ударидаһан буһалгаан болобо. [[Хитад хубисхал]]ай түүхэдэ энэ огноо Хитадай арадай сүлөөлхэ армиин байгуулгын сэгээр тоосожо байна. 1949 оной һүүлдэ Наньчангай ажаүйлэдбэриин хүгжэл эхилбэ. 

Хотын суурхаһан юумэнүүдэй дунда [[Ганьцзян мүрэн|Гань мүрэнэй]] эрье дээрэ Тэн гүнэй танхим (анхандаа 653 ондо баригдаһан, 1926 галдагдажа 1989 ондо дахин баригданхай); Тан уласай үеын (618–907) энэрилтэй Арьяа-Баала бурханай (хитадаар Гуаньинь бурхан гэжэ нэрэтэй) дуган болон Алтан Утаһанай Субарга (хуушан хотын эгээн үндэр барилга); [[Чжу Да|Бада Шаньжэниин]] галерей (1624—1705 оной хоорондо амидарһан эртын [[Манжын гүрэн|Манжын Цин]] үеын Чжу Да нэрэтэй уран зурааша); Цинъюнь сэсэрлиг, Цзянси можын музей (1958 ондо байгуулагданхай, хитад эртын сагай юумэнүүдэй суглуулбаритай); Чжу Дэгэй хуушан һуудал; 1927  оной 8 һарын 1 үдэрэй Наньчангай буһалгаанай хүшөө дурасхал (1977—79 оной хоорондо баригданхай); Цзянси можын хубисхалай хохидогшодой хүшөө дурасхал (1953);  сагаан гантигаар хэһэн Фан Чжиминиин хубисхалай мавзолей  (1979).

== Зүүлтэ ==
{{зүүлтэ}}

[[Категори:Хитадай хотонууд]]

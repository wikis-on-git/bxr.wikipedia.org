'''Гушан жэлэй дайн''' (1618-1648), һабсбургынхи блок (испаниин ба австриин [[Һабсбургууд]], Германиин католик гүнүүд, папын ба Речь Посполитойн дэмжэгдэһэн) ба һабсбургта эсэргүү холбоон (Германиин протестант гүнүүд, Франци, Швеци, Дани; теэд Англи, Һолланд ба Орос уласуудай дэмжэгдэһэн). Һабсбургынхи блок католицизмын туг доро урилдан ажалладаг байһан ба һабсбургта эсэргүү холбоон (илангаяа эхиндээ) — [[протестантизм]]ын түлөө тулалдаба. Гушан жэлэй дайн олон үедэ хубаагдадаг: чехиин (1618-23) үе - Һабсбургуудта эсэргүү 1618-20 оной Чехиин буһалгаан болон [[Сагаан Уулын байлдаан]]да чехүүдэй диилдэлгэ (1620); даниин (1625-29) үедэ һабсбургынхи блогой сэрэг ([[Альбрехт фон Валленштейн|А. Валленштейнэй]], [[Иоганн Церклас Тилли|И. Тиллиин]] тушаал доро) Даниие илажа, данишуудые Германиһаа хөөн гаргаба; швециин (1630-35) үе, швед арми Германида (Густав II Адольф тушаал доро) булимтаран орожо, [[Брейтенфельдэй байлдаан|Брейтенфельд]] (1631), [[Лютценэй байлдаан|Лютцен]] (1632) илаашье һаа, [[Нёрдлингенэй байлдаан|Нёрдлингендэ]] (1634) илагдаба; франци-швециин (1635-48) үедэ, Франци дайнда орожо һабсбургта эсэргүү холбооной үлүү байлга тодорхой болобо. Дайнай үрэ дүндэ Һабсбургуудай түсэб үйрэһэн, улас түрын бодолгын ноёрхол Францида ябаһан. 1648 ондо Вестфалиин энхын хэрээр дүүргэбэ.

[[Категори:Дайнууд]]

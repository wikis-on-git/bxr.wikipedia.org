[[File:Sampilai Tserenjab Khadag tabilga.jpg|thumb|"Хадаг табилга". "Хори буряадай хурим түрэ" һубарил (1943). Сампилай Цэрэнжаб (1893-1953).]]
'''Хадаг табиха ёһон''' ({{mongolUnicode|ᠬᠠᠳᠠᠭ ᠲᠠᠯᠪᠢᠬᠤ ᠶᠣᠰᠤ|h|}}) — басагыень эрижэ, мэдээ асаран ерэлгэ. Урдань хүбүүд басагадайнгаа гэр бүлэ бололгые эхэ эсэгэнь шиидхэдэг байгаа, тиихэдээ бэри болохо басаганайнгаа уг узуурые шэнжэлжэ үзэдэг һэн<ref>Бабуев С.Д., Бальжинимаева Ц.Ц. (2004) ''Буряад зоной урданай hyyдал байдалай тайлбари толи.'' Улаан-Үдэ: «Бэлиг» хэблэл. 18-19 х.</ref>.

== Буряад-Монгол хадаг табиха ёһон ==
[[Хадаг]] табихаяа хүбүүтэнэй зүгһөө хэлсэгдэһэн болзорто хэдэн хүнүүд эмээл морёор басагатай айлда зорижо ошодог бэлэй. Хадаг табигшадай түрүү боложо ерэһэн хүн гэртэ түрүүлэн opoһoop [[Бурхан Багша|бурхандань]] мүргэжэ, [[адис]]та хүртөөд, хоёр гараа дэлгээжэ, амар мэндэеэ хэлсэдэг һэн. Тиихэдэнь басагата айл һуулгажа хүндэлхэ.

Басагатай айлайхи сайгаа аягалаад, сагаан эдеэн табагаа табин хүндэлжэ, һонин һорьмойгоо хөөрэлдэжэ байхадаа: ''«Айлшад, холо ойроһоо хайшаа ямар хэрэгээр зорижо ябанабта?»'' — гэжэ асууха. Тиихэдэнь хадаг табихаяа ерэһэн түрүү хүн һууһан зандаа:
<poem>''«Танда ерэһэн ушарнай гэхэдэ: 
''Ганса сусал гал болохогүй, 
''Ганса хүн —хүн болохогүй гэдэг. 
''Уреэгээ морин болгожо,
''Уриеэ хун болгожо,
''Гал сусалаа нэгэдүүлэебди,
''Ганса нэгэеэ хамтаруулаябди гэжэ, 
''Хадаг табихаяа ерээбди», — гэхэ.</poem>

Басаганай түрэлхид харюудань: ''«Зүб бэд даа»'', хэрбээ арсаа һaa: ''«Тэлеэ!»'' —гэдэг.

Тиигээд худын түрүү һyypиһaa бодожо, хадагаа, мүнгэтэйгөөр бурхандань табяад, гэртээ байһан зондо тэбхэр сай, мүнгэн бэлэг баридаг.
Нэгэ-хоёр духаряа тогтоогоод, түрэ хуримайнгаа болзор, баса­ гаяа хургэжэ ошогшодой тоо гэхэ мэтые басаганай болон хүбүүнэй талынхид хамта зүбшэн тодорхойлдог. Тиигээд хадаг табихаяа ерэһэн хүнүүд нютагаа, гэртээ мордодог һэн.

== Мүн үзэхэ ==
* [[Хурим түрэ]]
* [[Гэр бүлэ]]

== Зүүлтэ ==
{{зүүлтэ}}

[[Категори:Гэр бүлэ]]

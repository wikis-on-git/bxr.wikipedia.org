'''Кацусика Хокусай''' (1760, [[Токио|Эдо]], ‒ 18.4.1849, [[Токио|Эдо]]), [[Япон]]ой һиилбэригшэ ба зурааша. Укийё-э һургуулиин эгээн алдартай түлөөлэгшэ. 1777‒78 ондо Кацукава Сюнсо һиилбэригшэ ба ондоо мастерһаа һураба; [[дунда үе]]ын хитад пейзаж ба Европын уралигаар нүлөөлһэн. 1780 онһоо хойшо номой зураашаар (иллюстратор) ажаллаһан, 500 гаран номой иллюстраци зурагые бүтөө бэлэй. 1797‒1810 ондо суримоно (һиилбэри мэндэшэлгэ карта) зурашаар ажаллаа. 1812 онһоо хойшо зураһан зуралгын тэдхэмжэ гэжэ бодохо «Манга» субарал («Холимог зураг»; хамта дээрээ 12 суглуулнууд) нугархай, эскизэй зурлаанай туһамжаар хүнэй амидаралай болон байгаалиин үзэгдэлые тэмдэглэнэ. 
Өөрынгөө ксилографи пейзажда («Фудзи уулын 36 түхэлнүүд» (үнгэтэй); «Алдартай хүүргэнүүд», «Улас ороной хүүюурээр аялал» хоюулан ‒ 1828‒33 он; «Фудзи уулын 100 түхэлнүүд» (нэгэ үнгэтэй), 1845 он оршом, г.м.) түрэл бүриин ландшафтын хээтэй хадхамалнуудые тэмдэглэжэ баряад, Хокусай заримдаа хүлгөөтэй хүнэй үйлэ ажаллалга болон байгаалиин һайхан хашалгүй тайбан хоорондо харилсаанай драмые онсолһон; гэбэшье һаа заримдаа Хокусайн хүнэй хүдэлмэриин үзэгдэлнүүд байгаалиһаа агуу ехэ болоно. Хокусайн байгуулхы бүтээлшэ бэдэрэлгын хүсэдэлээр дүүрэн, гүнзэгы арадшалһан Хокусайн уралиг XIX һуул - XX зуунай эхин үеын Европынхи һиилбэри ба уран зурагта хүсэтэй нүлөө үзүүлдэг байһан.

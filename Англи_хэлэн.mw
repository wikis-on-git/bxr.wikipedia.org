{{Infobox language
|boxsize = 300
|name          = Англи хэлэн
|pronunciation = English language; English
|region        = [[Ехэ Британи]], [[АНУ]], [[Энэдхэг]], [[Австрали]],<br />[[Канада]], [[Ирланд]], [[Шэнэ Зеланд]], [[Филиппина]] г.м. дэлхэй даяар
|speakers      = Түрэлхи: 380 сая (2001)<ref name=economist>[http://www.economist.com/world/europe/displayStory.cfm?Story_ID=883997 The Triumph of English], The Economist, 20 Dec. 2001</ref>,<br />Хоёрдогшо: 250 сая<ref name=economist>[http://www.economist.com/world/europe/displayStory.cfm?Story_ID=883997 The Triumph of English], The Economist, 20 Dec. 2001</ref>-1.8&nbsp;тэрбум (2004)<ref name="wwenglish">{{cite web |url=http://classic-web.archive.org/web/20070401233529/http://www.ehistling-pub.meotod.de/01_lec06.php |title=Lecture 7: World-Wide English |accessdate=26 March 2007|publisher=<sub>E</sub>HistLing }}</ref> 
|familycolor   = Энэдхэг-Европо
|fam2   = Герман
|fam3   = Баруун Герман
|fam4   = Англи-Фриз
|fam5   = Англи
|script = [[Латин үзэг]] (Англи хубилбари)
|nation = {{flag|Ехэ Британи}}, {{flag|АНУ}},<br />{{flag|Австрали}} гэхэ мэтээр 54 улс<br />'''Олон уласай байгуулалга:'''<br />[[Файл:Flag of the United Nations.svg|22px]] [[Нэгэдэмэл Үндэһэтэнэй Байгуулалга|НҮБ]]<br />{{flagicon|EU}} [[Европын Холбоо]]<br />[[Үндэһэтэнүүдэй Хамтын Нүхэрлэл|Британиин Нүхэрлэл]]
|minority = {{flagcountry|Hong Kong}} (БНХАУ)
|agency = 
|iso1   = en
|iso2   = eng
|iso3   = eng
|lingua = 52-ABA
|map    = Anglospeak.svg
|mapcaption = Англи хэл тархалтын бүдүүвч зураг:
{{legend|#0000ff|Албан ёсны, үндэсний, хүн амын төрөлх хэл болдог улс}}
{{legend|#8ddada|Гол биш боловч албан ёсны хэл нь болдог улс}}
|notice = IPA
}}
[[File:EN English Language Symbol ISO 639-1 IETF Language Tag Icon.svg|thumb|left|upright|EN ([[ISO 639]]-1)]]
'''Англи хэлэн''' (''English language'') — гээшэ баруун [[Герман хэлэнүүд|герман бүлын хэлэн]], мүнөө хадаа дэлхэйн эгээ тарааһан хэлэн ба эгээн олон хүүнүүдэй түрэлхи хэлэн юм. [[Ехэ Британи]]ин, [[Ирланд]]иин ([[ирланд хэлэн|ирланд хэлэтэй]] хамта), [[АНУ]]-гай, [[Канада|Канадын]] ([[франци хэлэн|франци хэлэтэй]]), [[Австрали]]ин, [[Шэнэ Зеланд]]иин, [[Урда Африкын Улас]]ай, зарим Карибын арал-уласуудай болон бусад уласуудай гүрэнэй хэлэн болоно. [[Нэгэдэһэн Үндэһэтэнэй Байгуулга|Нэгэдэһэн Үндэһэтэнэй Байгуулгын]] зургаан албан ёһоной ажаллалгын хэлэнүүдэй нэгэн. 

Англи хэлэн хадаа 335 оршом сая хүнэй (2003 он) түрэлхи хэлэн, [[хитад хэлэн|хитад]] ба [[испани хэлэн]]эй һүүлдэ дэлхэйн гурбадахи олон түрэлхи хэлэгшэдтэй хэлэн мүн<ref>[http://www.ethnologue.com/language/eng Карточка английского языка в базе Ethnologue]{{ref-en}}</ref><ref>[http://www.ethnologue.com/statistics/size Summary by language size]{{ref-en}}</ref>, хэлэгшэдэй ниитын тоо ([[хоёрдохи хэлэн]] агуулбал) — 1.3 тэрбум хүнһөө олон (2007).

Мүнөө үеын англи хэлэн [[Эртын англи хэлэн|эртын англи]] гү, али [[Англосаксууд|англо-саксон]] хэлэнэй нэгэн аялгуугаар бии боложо, V зуун жэлэй үедэ [[Британи]]да нэбтэрһэн баруун герман аялгуугаар баяжаһан хэлэн юм. Тэрэшэлэн түүхын хүгжэлэй ябасада [[лата хэлэн|лата]] болон [[франци хэлэн]]эй норманд аялгуугаар баяжажа ерэһэн байна. 1362 ондо франци хэлые халажа, англи хэлые [[Англи]]ин хуули ёһоной хэлэн болгоһоор англи хэлэнэй жэнхэни һэргэлтэ эхилжэ, XIV зуун жэлдэ [[Англиин удха зохёол]]ой бии бололго, XV зуун жэлэй хэблэлэй бии бололго, XVI-XVII зуун жэлэй [[Уильям Шекспир]], [[Эдмунд Спенсер]], [[Кристофер Марло]] гэхэ мэтын Англи удха зохёолой суута түлөөлэгшэдэй эриниие дамжан, хэлэ зүйшэ [[Сэмюэл Джонсон]]ой зохёоһон англи хэлэнэй стандартшалһан дүрэм гараһаар мүнөө сагай түгэс хэлэн боложо бүрилдэһэн гэжэ үзэдэг байна.

== Түүхэ ==
=== Эртын англиин үе ===
[[File:Beowulf Cotton MS Vitellius A XV f. 132r.jpg|thumb|«[[Беовульф]]» үльгэр]]
Англи хэлэн V-VI зуун жэлдэ [[Британи арал]] руу нүүһэн эртын герман омог аймагуудай ([[англууд]], [[саксууд]] ба [[ютууд]]) хэлэнһээ эхин абана.
[[Кельтууд|Кельт]] арадуудай ([[бриттууд]] ба [[гэлнүүд]]) һууришаһан Британи руу нүүһэн эртын герман омог аймагуудай аялгуунуудай харилсан нүлөөлһэнэй үрэ дүндэ хуушан омог аймагуудай системын һуурида нютаг хэлэнүүд бии болобо. 

Кельт гарбалтай зарим үгэнүүд:
* cromlech — друид бөөгэй барилга;
* javelin — [[жада]], pibroch — сэрэгэй дуу;
* hog — [[гахай]].

Эртын англиин хэлэнэй үедэ (VII-XI зуун жэл), англи хэлэнэй дүрбэн аялгуунууд байгаа: [[нортумбри]]ин, [[мерси]]ин, [[уэссекс]]ын ба [[кент]]ын нютаг хэлэнүүд. IX-X зуун жэлэй Уэссексын хаанта уласай эдэй засагай ба улас түрын нүлөөгэй уламаар уэссексын нютаг хэлэн Англиин соёлой амидаралда шухала болобо. VI зуун жэлдэ Англида [[христосой шажан]]ай нэбтэрһээр [[лата үзэг]] эртын герман рунануудые һэлгэжэ, [[лата хэлэн]] анлиин хэлэнэй лексикэдэ ехэ нүлөө үзүүлбэ. [[Англосаксууд]]ай эрхэдээ оруулһан Британиин кельт хүн зоной хэлэнһээ гол түлэб газар зүйн нэрэшэл хадагалба. 

Лата хэлэнэй гарбалтай зарим үгэнүүд:
''эдеэн, хубсаһан'':
* butter — грек-лата ''butyrum'' ‘тоһон’,
* cheese — {{lang-la|caseus}} ‘сыр, бисалаг’,
* pall — {{lang-la|pallium}} ‘суба’;
''соёлтой ургамал'':
* pear — {{lang-la|pira}} ‘груша’,
* peach — {{lang-la|persica}} ‘персик’
''шажан мүргэл'':
* apostle — <small>грек</small>-{{lang-la|apostolus}} ‘апостол’,
* bishop — <small>грек</small>-{{lang-la|episcopus}} ‘епископ’,
* cloister — {{lang-la|claustrum}} ‘дасан хиид’.

[[Скандинави|Скандинавуудай]] добтолгын (VIII зуунай эсэс) үрэ дүндэ 1016 ондо [[Дани]]ин хаанай Англиие мэдэлдэ абаһанай һүүлээр, гүрэндэ олон скандинав һууринууд бии болобо. Англи ба [[скандинав хэлэнүүд]] харилсаһан дээрэһээ мүнөөнэй англи хэлэндэ олон скандинав үгэнүүд бии боложо, хойто Англиин нютаг хэлэнүүдэй фонетикын онсолигуудые ушаруулба. Скандинав хэлэнүүдтэй холиһониинь англи хэлэндэ байһан олон грамматикын хандалгануудые бэхилэлбэ. 

Скандинав хэлэнэй гарбалтай зарим үгэнүүд:
* call — дуудаха, 
* cast — хаяха,
* die — үхэхэ, 
* take — абаха, 
* ugly — муухай, 
* ill — үбшэн.

=== Дунда англиин үе ===
1066 ондо [[норманнууд]] Англиие мэдэлдэ абаһаниинь удаан сагай хоёр хэлэтэй байдалые ушаруулба. Тэрэ сагта англиин хэлэнэй гурбан гол газар нютагай аялгуунууд (хойто, түб ба урда) юрын арад түмэнэй дуугарһан хэлэн байгаашье һаа, франци хэлэн албан ёһоной хэлэн бэлэй. Удаан саг соо [[франци хэлэн|франци хэлые]] хаанай ордондо, уласай хуралда, шүүхын газарта ба һуралсалда хэрэглэһэн ушарһаа XIV зуун жэлдэ англи хэлэн франци хэлые түрижэ шадаһанай һүүлдэ франци хэлэнһээ абтаһан олон үгэнүүд үлэбэ.

Жэнхэни герман king — хаан, queen — хатан үгэнүүдһээ гадна диилэнхи улас түрын үгэнүүд франци хэлэнһээ гарбалтай:

* reign — хааншалха, government — засагай газар, crown — титим, state — улас гэхэ мэтэ;
''изагууртанай сула'':
* duke — герцог,
* peer — пэр;

''сэрэгэй үгэнүүд'':
* army — арми,
* peace — энхэ тайбан,
* battle — байлдаан,
* soldier — сэрэг,
* general — генерал,
* captain — капитан,
* enemy — дайсан;

''шүүхын газар'':
* judge — шүүгшэ,
* court — шүүхын газар,
* crime — гэмтэ хэрэг;

''сүмын нэрэ томьёо'':
* service — албан,
* parish — приход.

== Зүүлтэ ==
{{зүүлтэ}}

[[Категори:Хэлэнүүд]]

{{1000 үгүүлэл}}

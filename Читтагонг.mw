'''Читтагонг''' ({{lang-bn|চট্টগ্রাম}}), [[Бангладеш]]эй хото, [[Карнапхули мүрэн]]дэ, [[Бенгалиин булан]]һаа 15 км зайда байрладаг гол далайн уһанай боомто. [[Читтагонг можо|Читтагонг можын]] засаг захиргаанай түб мүн. Хүн зониинь 3,31 сая ажаһуугшад (2004). 
Шухала тээбэриин уулзабари, Бангладеш гүрэнэй [[Дакка|Даккын]] һүүлдэ хоёрдохи шухала эдэй засагай болон гол үйлэдбэрилгын түб. Джудай, хүбэн саарһанай, химиин, хүнэһэнэй, цемент үйлэдбэрилхэ, модо болбосоруулха, металл эдлэл үйлэдбэрилгэ, түмэрлиг, газарай тоһо болбосорол, онгосын вервь. Дээдэ һургуули (1966 онһоо хойшо). Угсаатанай зүйн музей. 

Читтагонг уһанай боомто Бенгалиин булангай зүүн эрье дээрэ манай эринэй I зуун жэл мэдэгдэһэн байна. [[Аракан]]ай, [[араб]], [[перси]]ин, [[португал]]ай болон энэдхэгэй наймаанай онгосо ерэжэ байгаа. IX зуун жэлдэ Читтагонг Араканай эзэлһэн байгаа. XIII зуун жэлдэ [[Ехэ Могол улас]]ай хэһэг болобо. XVI зуун жэлдэ дахин Араканай эзэлээшье һаа, XVII зуун жэлдэ могол сэрэгүүдэй эзэмдэһэн. 
XVII зуун жэлдэ Читтагонг португалай наймаанай аванпост, Бенгалиин булангай эрье дээрэ эгээн шухала сэг болоһон. 1760—65 ондо Читтагонг англиин Зүүн Энэдхэгэй компаниин мэдэл доро байгаа. Эхиндээ Аракан уласай газар байһан Читтагонг XIX зуун жэлдэ Бирмын нэхэмжэлһэн дээрэһээ 1824—26 оной англи-бирмын дайн болобо. 1947—71 ондо Пакистанай хэһэг, 1971 онһоо хойшо — Бангладеш гүрэндэ. 

[[Категори:Бангладеш]]

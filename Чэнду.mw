'''Чэнду''' ({{lang-zho|成都}}), [[Хитад Улас|Хитадай]] баруун-урда хэһэгтэ, [[Миньцзян мүрэн]]эй хүндыдэ байрладаг хото. [[Сычуань можо|Сычуань можын]] засаг захиргаанай түб мүн. Хүн зониинь 4 сая ажаһуугшад (2004), хотын захатай тоолобол 4,6 сая ажаһуугшад. 

Томохон тээбэриин уулзабари болон үйлэдбэрилгын түб. Уласхоорондын ниидэхэ онгосын буудал. Машина бүтээлгэ (радиоаппаратура, станок, тоног түхөөрэмжэ, багажа зэбсэг, тээбэриин арга, автомашина гэхэ мэтэ), хара болон үнгэтэ түмэрлиг. Химиин, модо болбосоруулха, нэхэмэлэй, арһанай, хүнэһэнэй үйлэдбэрилгэ. Уламжалалта дархалалгын үйлдэбэри. Дээдэ һургуулинууд. 

МЭҮ IV зуун жэлдэ Чэнду бии болонхой. МЭҮ 221—63 оной хоорондо Чэнду [[Шу улас|Шу]] хаанта уласай ниислэл хото байгаа, Табан уласай үедэ 908—965 оной хоорондо — [[Хоу Шу]] хаанта уласай ниислэл. Манай эринэй эхиндэ Чэнду [[хургы торгон]]ой үйлдэбэреэр алдартай байгаа ушар ''Цзиньчэн'' (锦城, «хургы торгоной хото») нэрэтэй байгаа. 1644—46 ондо Чэнду [[Чжан Сяньчжун]]ай буһалгаанай сэрэгүүдэй эзэмдэбэ. XVII зуун жэлэй эсэсһээ хойшо, [[манжын гүрэн|манжанууд]] Хитадые буулган абаһанай һүүлдэ Сычуань можын засаг захиргаанай түб болобо. 1911 оной 9 һарада тус хотодо 1911 оной Сычуаниин буһалгаан бодобо. 1949 оной 12 һарын 27 болотор Чэнду хото [[Гоминьдан]]ай засаглал доро байгаа. 

Чэнду хотодо сэсэрлигүүд болон паркууд олон байна. Уран барилгын дурасхалнуудай дунда — Ухоуцы дуганай комплекс (武侯祠, XVI—XVIII зуун жэл), Цинъянгун ордон (青羊宫, «ногоон ямаанай ордон», XIII зуун жэл), Баогуансы дасан хиид (宝光寺); Саньсиндуй (эртын хитад соёлой малталгын газар); [[Ду Фу]] ирагуу найрагшын гэр-музей. Сычуань можын музей. НҮБ-эй байгаали хамгаалха түсэлнүүдэй нэгэн болохо даяар дэлхэйдэ ганса 37,3 гектартай [[панда]] баабгайн үсхэбэрилгын ба дархан саазатай газар байна.

[[Категори:Хитад]]

'''Ченнай''' (1996 он болотор — '''Мадрас''', {{lang-ta|சென்னை}}), [[Энэдхэг|Урда Энэдхэгтэ]] [[Бенгалиин булан]]гай эрьедэ байрладаг хото болон томо уһанай боомто. [[Тамилнад|Тамилнад можо уласай]] засаг захиргаанай түб мүн. Энэдхэгэй зургаадахи томо хото. Хүн зониинь 4,5 сая. ажаһуугшад (2004), хотын захатай тоолобол 6,8 сая ажаһуугшад. 

Томо үйлэдбэрилгын, наймаанай-санхүүгэй болон соёлой түб. Шухала тээбэриин уулзабари. Ченнайн уһанай боомто хэмэл гаваньтай, ашаанай эрьелтын талаар Энэдхэгэй гурбадахи томо уһанай боомто. Уласхоорондын ниидэхэ онгосын буудал. Нэхэмэлэй (хүбэн саарһанай), машина бүтээлгын болон металл эдлэл үйлэдбэрилхэ, хүнэһэнэй, тамхиин, арһанай үйлэдбэрилгэ; газарай тоһо болбосорол болон газарай тоһоной хими. 

Энэдхэгэй эгээ хуушан дээдэ һургуулинуудай нэгэн болохо [[Мадрасай дээдэ һургуули]] (1857), тоогой ухаанай, түүхэй эдэй нөөсын, анагааха ухаанай эрдэм шэнжэлгын хүреэлэнтэй. Киностудитай. Энэдхэгэй газар зүйн бүлгэм хадаа Урда Энэдхэгэй газар зүйн шэнжэлгын томо түб юм. Калакшетра хүгжэмэй болон хатарай академи. Гүрэнэй музей (1846), Үндэһэтэнэй уран һайханай галерей, түүхын музей. 

== Түүхын найруулан бэшэлгэ ==
Ченнай хото 1639 ондо Мадраспатна () гэһэн загаһашан тосхоной байрада Англиин Зүүн Энэдхэгэй компаниин фактореор (Форт Сент-Джордж) байгуулагданхай (Калькутта болон Мумбайһаа түрүүн). XVIII зуун жэлдэ Ченнай (тэрэ сагта — Мадрас) Урда Энэдхэгтэхи англиин булимтаралай бааза болобо. Колониин үедэ эндэ Мадрасай можын амбан сайдай резиденци байгаа. 1947 ондо Энэдхэг тусгаар амяарлан тогтоһоной һүүлдэ Мадрас можо уласай (1969 онһоо хойшо — Тамилнад можо улас) засаг захиргаанай түб болобо. 

[[Категори:Тамилнад]]
[[Категори:Энэдхэг]]

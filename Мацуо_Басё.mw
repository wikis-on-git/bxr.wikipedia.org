'''Мацуо Басё''' ({{lang-ja|松尾 芭蕉}}, нюуса нэрэ; ондоо нюуса нэрэ ‒ {{lang-ja|宗房}}, '''Мунэфуса'''; жэнхэни нэрэ ‒ {{lang-ja|金作}}, '''Дзинситиро''') (1644, Уэно, [[Ига можо]], ‒ 12.10.1694, [[Осака]]), [[Япон]]ой [[ирагуу найраг]]ша, шүлэгэй онолшо. [[Самурай]]н бүлэдэ түрэбэ. 1664 онһоо Киотодо ирагуу найрагые һураба. 1672 онһоо [[Токио|Эдо]] (мүнөөгэй Токио) хотодо гүрэнэй алба хаабашье һаа, түшэмэлэй амидаралда урмаа хухарба. Хожомынь ирагуу найрагай багша болобо. Хошоной [[рэнга]]гай шүлэгшээр алдартай болобо. Мацуо ‒ хокку жанрын болон [[эстетикэ|эстетикын]] үндэһэлэгшэ юм. 1680-аад ондо Мацуо [[Дзэн]] шажанай гүн ухааниие дахажа өөрынгөө зохёолгын һуурида «гэгээрэлэй» заршам табяа һэн. Мацуогой ирагуу найрагай үбэ тэрэнэй болон шабинарайнь долоон суглуулбарида харуулагдана: «Үбэлэй үдэрнүүд» ({{Ruby-ja|冬の日}}, 1684), «Хабарай үдэрнүүд» ({{Ruby-ja|春の日}}, 1686), «Талын араг яһан» ({{Ruby-ja|野ざらし紀行}}, 1689), «Хигасо» ({{Ruby-ja|瓢}}, 1690), «Бишэнэй суба» ({{Ruby-ja|猿蓑}}, 1-дэхи боти, 1691, 2-дохи боти, 1698), «Нүүрһэнэй мэшээг» ({{Ruby-ja|炭俵}}, 1694), үргэлжэлһэн удха зохёол ба шүлэгөөр бэшэһэн уянгын дэбтэрнүүд (эдэ дунда эгээн алдартай — «Хойто зүгэй харгы», {{Ruby-ja|奥の細道}}), номуудай ба шүлэгүүдэй оршолнууд, уралиг ба ирагуу найрагай зохёолго тухай һанааниие агуулдаг бэшэгүүд гэхэ мэтээр алдартай болобо. Мацуогой ирагуу найраг ба гоо зүй Японой [[дунда зуун]]ай ба [[шэнэ саг]]ай удха зохёолдо ехэхэн нүлөө үзэбэ.

[[Категори:Японой удха зохёолшод]]

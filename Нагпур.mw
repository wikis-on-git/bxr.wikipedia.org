'''Нагпур''' ({{lang-mr|नागपूर}}), [[Энэдхэг]]эй түб хэһэгтэ, [[Махараштра]] можо уласта, [[Наг гол]]ой эрье дээрэ байрладаг хото юм. Хүн зониинь 2 405 мянган ажаһуугшад (2011), хотын захатай тоолобол 2 497 мянган ажаһуугшад<ref>[http://www.census2011.co.in/census/city/353-nagpur.html Nagpur City Population Census 2011 | Maharashtra<!-- Заголовок добавлен ботом -->]</ref>. Хүн зоной нэгэ хэһэгынь [[хинди хэлэн|хинди хэлээр]] хөөрэжэ, ондоо хэһэгынь — [[маратхи хэлэн|маратхи хэлээр]] хөөрэнэ. Шухала наймаанай-тээбэриин уулзабари. Ниидэхэ онгосын буудал. Томо хүбэн дабуунай ажаүйлэдбэриин түб. Хүнэһэнэй, шэл-керамикын, модо ба саарһанай, хэблэлэй ажаүйлэдбэри. Шинын үйлэдбэри, хүргүүрэй үйлэдбэрилгэ. Алтан болон мүнгэн утаһаар бүдэй уламжалалта дархалалгын үйлэдбэрилгэ. Нагпурай хажууда — [[марганец]]эй олзобори. Ехэ һургуули (1923 онһоо). Археологиин музей. XVIII зуун жэлдэ байгуулагдаһан болон 1730-аад онуудта маратхын гүнлигүүдэй нэгэ болохо Бхонсла обог удамай засаг доро байһан иимэл нэрэтэй улас гүрэнэй ниислэл хото болобо. Бхонсла улас 1853 ондо Британиин Энэдхэгэй нэгэ хэһэг болоһоной дараа Нагпур хото Түб можонуудай  засаг захиргаанай түб болобо. XIX зуун жэлэй һүүлшын хэһэгтэ хүбэн дабуунай ажаүйлэдбэриин түб болонхой («[[Tata Group]]» нэрэтэй хампаани-конгломерат). 1950—56 оной хоорондо Нагпур — Мадхья-Прадеш можо уласай засаг захиргаанай түб байгаа.

[[Категори:Энэдхэгэй хотонууд]]

'''Игорь Федорович Стравинский''' (5(17).6.1882, [[Ломоносов хото|Ораниенбаум]], мүнөөгэй [[Ломоносов хото|Ломоносов]], ‒ 6.4.1971, [[Нью-Йорк]]; [[Венеци]]дэ хүдөөлэгдэһэн), ород хүгжэмэй зохёолшо ба дирижёр. Эсэгэнь дуушан [[Федор Стравинский]]. Эртын наһандаа ород удха зохёолтой, уран зурагтай, театртай, хүгжэмтэй танилсаба. 9 наһанһаа фортепиано тоглобо, 18 наһанһаа өөрөө найрлалгын теориие һураба. Гансата Петербургын дээдэ һургуулиин хуулиин тэнхимдэ һураа (1900‒05). 1902 онһоо [[Николай Римский-Корсаков|Римский-Корсаковһоо]] хэшээл абаа һэн, тэрэниие һүнэһэнэй аба гэжэ нэрлэбэ. 1908 ондо «Гайхалтай скерцо» ба оркестрдэ зорюулһан «Фейерверк» гэһэн фантази бэшээ, тус бүтээлнүүдөөр анхандаа анхарал татаба. [[Парис]]та «Ород уларилай» байгуулагша [[Сергей Дягилев|Сергей Павлович Дягилев]] тэндэ Стравинскийдэ алдаршаһан «Хан шубуун» (1910), «Петрушка» (1911), «Арюун хабар» (1913) гэһэн баледүүдэй премьерые байгуулжа, тэрэниие ехээр дэмжэбэ. 1910 онһоо [[Парис]]та, [[Швейцари]]да, [[Оросой эзэнтэ гүрэн|Орос гүрэндэ]] (һамганай тугдамда) ажаһууба. 1914 онһоо Швейцарида һууришажа, 1920 онһо [[Франци]]да амидараад, 1939 ондо [[АНУ]]-да нүүбэ (1945 ондо Америкын харьяатан болоо). Хари орондо концертүүдые хэжэ (өөрынгөө зохёол, заримдаа [[Михаил Глинка|М. И. Глинкын]], [[Пётр Чайковский|П. И. Чайковскийн]] зохёолнуудые тоглоо), [[дэлхэйн хоёрдугаар дайн]]ай һүүлдэ концертүүдынь маша үргэн хэмжээтэй болоо. 1962 ондо [[СССР]]-дэ концертүүдые харуулба.

[[Категори:Ород хүгжэмэй зохёолшод]]

{{1000 үгүүлэл}}

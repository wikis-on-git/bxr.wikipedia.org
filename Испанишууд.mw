'''Испанишууд''' угсаатан, [[Испани]] болон тэрэ харьяатай [[Балеарай аралнууд|Балеарай]], [[Питиузай аралнууд|Питиузай]] ба [[Канарай аралнууд]]ай диилэнхи арад түмэн. Испании болон аралнуудта — 40 сая хүн үлүү (2013). Баһал [[Африка]]да (Испаниин хуушан колони, [[Марокко]], [[Алжир]] г.м. — 350 мянган хүн оршом), [[Латин Америка|Латин Америкын]] уласуудта (500 мянган хүн тухай), [[Франци]]да (20, мянган хүн тухай) ба [[Германи]]да (116 мянган хүн тухай) ажаһуудаг. [[Испани хэлэн|Испани хэлэтэй]]. Ниитэдэ [[католицизм|католик]] шажантад.

Испаниин эртын хүн зоной байгуулгада [[Ибериин хахад арал]]ай зүүн-урда хэһэгтэ альмер соёлые (МЭҮ 3 мянган) үүсхэгшэ [[ибернүүд]] шухала үүргые гүйсэдхэгдэбэ. 1-дэхи мянган жэлэй эхин хахадта хахад аралда [[кельтүүд]] нүүбэ; урда хэһэгтэ [[финики]]ин (МЭҮ 8 зуун), грек (МЭҮ 7—6 зуун) ба [[карфаген]] (6 зуунһаа хойшо) колонистууд ерэбэ. Карфагенүүдые ромынхидэй түрижэ, уугуул арадта (МЭҮ 2 зуун — МЭ 5 зуун) ехэ нүлөө үзүүлбэ, энэ тоодо, [[лата хэлэн|лата хэлые]] тарааба. 5—6 зуунда [[свевүүд]], [[вандалнууд]], [[аланууд]] ба [[вестготууд]] хахад аралые эзэмдэжэ, испанишуудай бии бололгодо ехэ үүргые гүйсэдхэгдэбэ. Мавр нэрэтэй [[арабууд]] ба [[бербернүүд]] 711—718 ондо добтолжо нүлөө үзүүлбэ. [[Реконкиста|Реконкистын]] (8 — 15 зуунай эсэс) үрэ дүнгөөр Испаниин дэбисхэр газарые нэгэдхэжэ испанишуудай үндэһэтэн бии болобо. 

[[Категори:Испани]]
[[Категори:Арадууд]]

'''Сим Хун''' ({{lang-kr|심훈}}, 沈熏, 12.12.1901 – 16.12.1936, жэнхэни түрэһэн нэрээрээ '''Сим Дэсоп'''), [[Солонгос хэлэн|Солонгос]] ирагуу найрагша, уран зохёолшо.

1901 оной 9 һарын 12-то [[Сеул]] хотодо түрэһэн намтартай. 1919 ондо, ахалагша ангиин һурагша болоод ябахадаа, [[Япон эзэнтэ гүрэн]]эй эзэрхэг түримхэй ябуулгануудта эсэргүү [[Гурбан һарын нэгэн үдэрэй хүдэлөөн]]дэ ({{lang-kr|삼일운동}}, ''Самиль хүдэлөөн'') хабаадаад баригдажа, дүрбэн һарын туршада шорондо хаагдаа һэн. Шоронһоо табигдаһанай удаа [[Хитад]]ай [[Чжэцзян|Чжэцзян можын]] дээдэ һургуулиин удха зохёолой тэнхимдэ һураба. 1924 ондо һургууляа дүүргэжэ, түрэһэн нютагаа бусаһан юм. Сим Хун Японой засагай зүгһөө эзэрхэг хамалганда ороһоншье һаа, зүрхэ сэдьхэлээрээ сүхэрөөгүй, эхэ нютагайнгаа эрхэ сүлөөгэй түлөө тэмсэхээр хэзээдэшье бэлэн байгаа. Энэ үедэ тэрэ сониной сурбалжалагша болоо, ирагуу найрагшын, уран зохеолшын абьяасынь элирээ бэлэй.
Солонгос уласай тусгаар амяарлан тогтоһоор арбан жэлэй үмэнэ, оройдоо 35 наһатайдаа Сим Хун [[баршад|баршад үбшэнһөө]] наһа бараһан юм.

[[Категори:Солонгос зохёолшод]]

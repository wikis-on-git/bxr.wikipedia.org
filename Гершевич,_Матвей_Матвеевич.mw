{{Алдартай хүн}}
'''Гершевич Матвей Матвеевич''' — [[Буряад Республика|Буряад Республикын]] Арадай Хуралай Түрүүлэгшэ.

1948 оной февралиин 28-да түрөө.

Баргажанай аймагай Улан нютаг гаралтай.

1970 ондо Свердловскын юристын институт «хуули ёһо» гэһэн мэргэжэлээр дүүргэһэн.

1970 онһоо Хяагтын аймагай прокуратурын мүрдэгшэ.

1973 онһоо 1974 он болотор сэрэгэй алба татаа.

1974 онһоо Буряадай АССР-эй прокуратурын мүрдэлгын таһагай прокурор.

1975 онһоо Түнхэнэй аймагай прокурор.

1979 онһоо 1987 он болотор Буряад Республикын прокуратурын юрэнхы хиналтын таһагай дарга.

1987 онһоо 1992 он болотор республикын прокуророй орлогшо – мүрдэлгын захиргаанай дарга.

1992 онһоо 2007 он болотор Буряад Республикын прокуророй нэгэдэхи орлогшо.


Албан ажалдаа һайн ажаллаһанай түлөө М.М. Гершевич шагнагдаа гэбэл:
* 1982 ондо – Буряадай АССР-эй Верховно Соведэй Президиумэй Хүндэлэлэй грамота;
* 1984 ондо – «Байгал-Амарай зам бариһанай түлөө» медаль;
* 1994 ондо – «Россиин Федерациин Прокуратурын хүндэтэ ажалшан» энгэрэй тэмдэг;
* 2006 ондо – нэрэтэ буу барюулагдаа;
* 2007 ондо – «Прокуратурын ветеран» медаль.

СССР-эй, РСФСР-эй, Россиин Федерациин ба Буряад Республикын Прокурорнуудай магтаалда нэгэтэ бэшэ хүртэһэн.


Хүндэтэ нэрэ зэргэнүүд олгогдоо:
* 1991 ондо – «Буряадай АССР-эй габьяата юрист»;
* 1997 ондо – «Россиин Федерациин габьяата юрист».

2007 оной декабрь һарада Баргажанай аймагай дэбисхэртэ ородог 30 дугаар һунгуулиин нэгэ мандадтай тойрогоор Буряад Республикын Арадай Хуралай IV зарлалай депутатаар һунгагдаа. 

Буряад Республикын Арадай Хуралай IV зарлалай I сесси дээрэ [[Буряад Республикын Арадай Хурал]]ай Түрүүлэгшээр һунгагдаа.

== Гадаад холбоос ==
* [http://news.yandex.ru/people/gershevich_matvej.html М. М. Гершевич]

[[Категори:Намтар]]
[[Категори:Буряад Уласай Арадай Хурал]]

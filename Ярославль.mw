'''Ярославль''' ({{lang-ru|Ярославль}}), [[Оросой холбоото улас]]ай [[Ярославлиин можо|Ярославлиин можын]] засаг захиргаанай түб, [[Эжэл мүрэн]]дэхи боомто. [[Москва]] хотоһоо зүүн хойто тиишэ 282 км зайда оршодог. Түмэр замай уулзабари. 604 мянган хүн зонтой (2015). Машина бүтээлгэ ("Автодизель", станок бүтээхэ, "Дизельаппаратура" үйлэдбэриин холбоонууд; сахилгаан машина бүтээхэ, барилгын, полимер  машина бүтээхэ үйлэдбэринүүд, модо болбосоруулха тоног түгөөрэмжэ бүтээхэ үйлэдбэриин холбоонууд, "Машприбор", онгосо бүтээхэ, радио бүтээхэ г.м. үйлэдбэринүүд) химиин ба газар тоһоной химиин ("Лакокраска", "Ярославльнефтеоргсинтез" үйлэдбэриин холбоонууд; шина, синтетик каучук, техник нүүрһэнтүрэгшын үйлэдбэри), газар тоһо болбосоруулха, хүнгэн ("Красный Перекоп" техник бүдэй комбинат, гуталай фабрика, г.м.), хүнэһэнэй, барилгын материалай ажаүйлэдбэри. 5 дээдэ һургуулинууд (энэ тоодо [[Ярославлиин гүрэнэй ехэ һургуули]]), 3 театрнууд. Домогой ёһоор, 1010 ондо байгуулагдаһан. Түүхын ба уран барилгын дархан саазатай газар (Спасо-Преображениин хиид, XVI зуун), уран зурагай музей. XVII зуунай Ярославлиин һургуулиин архитектурын дурасхалнууд: Илья Пророгой, Коровникидахи Иоанн Златоустын, Никола Мокрыйн, Толчковтохи Иоанн Предтечын сүмэнүүд.

[[Категори:Ярославлиин можо]]
[[Категори:Оросой холбоото улас]]

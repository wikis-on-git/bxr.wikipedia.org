'''Сикх шажан''' — гээшэ шажанай шэнэшлэхэ хүдэлөөн ба [[шажан мүргэл]] юм. Сикх шажан [[Энэдхэг]]эй [[Пенджаб]] можодо [[Энэдхэгэй шажан|Бхакти]] гэһэн урасхалай бүлэглэлөөр бии болобо. Сикх шажанай үндэһэлэгшэнь [[Нанак|Нанак багша]] (1469—1539). [[Монотеизм|Монотеис]] урасхал байгаад, сикх шажан [[Энэдхэг шажан]]иие, бхакти үзэл сурталые ба [[лалын шажан]]ай [[суфизм]]ые нэгэдхэнэ. Сикх шажанай һуурин үндэһэндээ бүхы юумээр элирдэг ганса [[Бурхан (монотеизм)|бурханда]] этигэл байна. Кастатай ба ниигэмэй дүримтэй хамагүйгөөр бүхы хүнүүд бурханай урда тэгшэ байдаг гэжэ сикх шажан этигэнэ. Мүн сикх шажанай һүзэгтэд хэсүү орёо ёһололые ба [[даяанша]]лалые, бурханай гадаада хүндэлхэ ёһые буруушаана. 

Нанакай залгамжалагшадай үедэ тодорхой дүрим бии болобо. Сикх шажанай гурбадугаар багша [[Амар Дас]] (1552—74) багшын эрхэ засагые залгамжалалтай болгожо, сикх шажанай захирагшадай обог удамай үндэһэлэгшэ болобо. Табадугаар багша [[Арджан|Арджуна]] (1581—1606) «[[Гуру Грантх Сахиб|Ади Грантх]]» гэһэн сикх шажанай нангин номые бэшэбэ. Сикх шажанай нангин Амритсар хотодо Алтан сүмэдэ «Ади Грантх» хадагалагдана. Арбадугаар (һүүлшын) багша [[Говинд Сингх]]ын (1675—1708) үедэ сикх бүлгэмдэ ехэ шэнэшлэл болобо. 1699 ондо Говинд Сингх бүхы сикх һүзэгэдэй хурал (хальса) зарлажа, бүлгэмэй бүхы һүзэгтэдые тэгшэ гээд юрэнхы хуралые дээдэ эмхи зурган болгоно. Багшанарай залгамжалха эрхэ үгы болобо. XVIII зуун жэлдэ хальса [[Ехэ Моголой эзэнтэ гүрэн]]дэ эсэргүү Пенждабай арад зоной тэмсээлые ударидаба. 1765 ондо сикхууд өөрынгөө уласые үндэһэлбэ. Хариншье һаа, XVIII зуун жэлэй хоёр хахадта сикх шажан арадшалалаа болёо. 1849 ондо хоёр [[Англи-сикх дайн]]ай үрэ дүндэ сикх уласые эзэмдэбэ.

Оршон үеын сикх шажан хадаа уламжалалта домготой шажан юм. Дэлхэй дээрэ 22 сая сикх шажанай һүзэгтэд бии. 1991 ондо сикх пантх (бүлгэм) 16,2 сая хүнтэй байгаа<ref>[http://www.jurnal.org/articles/2008/polit76.html Сикхский вопрос: история религиозного конфликта в Пенджабе].</ref>, энэ тоодо 14 сая [[Энэдхэг]]эй [[Пенджаб (Энэдхэг)|Пенджаб]] ба [[Харьяна]] можо уласуудта ажаһууба. Тус шажан хадаа дэлхэйн юһэдэхи олон һүзэгтэдтэй шажан мүн<ref>[http://www.adherents.com/Religions_By_Adherents.html Major Religions Ranked by Size<!-- Заголовок добавлен ботом -->]</ref>.

== Зүүлтэ ==
{{зүүлтэ}}

[[Категори:Шажан мүргэл]]

{{1000 үгүүлэл}}

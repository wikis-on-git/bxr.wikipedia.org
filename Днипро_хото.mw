'''Днипро''' ({{lang-uk|Дніпро}}; 1926 онһоо 2016 хүрэтэр — '''Днепропетровск''', ''Дніпропетровськ''; 1776—1798 ба 1802—1926 оной хоорондо '''Екатеринослав''', ''Катеринослав''; 1796—1802 оной хоорондо '''Новороссийск''', ''Новоросійськ''), [[Днепр мүрэн]]эй эрье хүбөөндэ байдаг [[Украина|Украинын]] хото болон [[Днепропетровскын можо|Днепропетровскын можын]] засаг захиргаанай түб. Түмэр замай уулзабари. 989 мянган ажаһуугшадтай (2015) тус хото Украинын дүрбэдэхи томо хото юм. 

Тус хотодо — бүхы Украинын хара түмэрлигэй 6,9 % оруулна, энэ тоодо: [[гуурһан]] — 51,4 %, [[булад]] — 5,3 %, [[шэрэм]] — 5,0 %, металлопрокат — 4,4 %, кокс — 4,0 %. Хара түмэрлиг (2 түмэрлиг үйлэдбэринүүд, 2 гуурһанай үйлэдбэринүүд), машина бүтээлгэ (Хүнды даралтын, «О. М. Макаровой нэрэмжэтэ Урда машина бүтээлгын үйлэдбэри» гэһэн үйлэдбэриин холбоонууд, уулын олзобориин, түмэрлиг тоног түхөөрэмжын, станок бүүтэлгын, сахилгаан тэргын, комбайнай, радио гэхэ мэтэ үйлэдбэринүүд), химиин (пластмассын, мөөрэй бүреэһэн гэхэ мэтэ), кокс нүүрһэнэй химиин, барилха материалай, хүнгэн, хүнэһэнэй ажаүйлэдбэри. Украинын Эрдэм ухаанай академиин Эрдэм ухаанай түб. 38 дээдэ һургуулитай (энэ тоодо 8 ехэ һургуулинууд: Олесь Һончар нэрэмжэтэ Днепропетровскын үндэһэтэнэй ехэ һургуули, Үндэһэтэнэй уулын ехэ һургуули), 5 театрнууд (энэ тоодо оперо ба баледэй театр), 3 музейнүүд (энэ тоодо уран һайханай ба түүхын музей). 

1776 ондо байгуулагданхай. Классицизмын дурасхалтай байшан болохо [[Григорий Потёмкин|Потёмкиной]] ордон (мүнөө үедэ Оюутадай ордон; XVIII зуун жэлэй һүүл), Спасо-Преображенскын кафедратай собор сүмэ (XIX зуун жэлэй һүүл).

[[Категори:Украинын хотонууд]]

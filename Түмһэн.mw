{{Таксон
| color = lightgreen
| name = Түмһэн
| image = Potato and cross section.jpg
| image_width = 250px
| regnum = [[Ургамал]]
| divisio = [[Сэсэгтэ ургамал]]
| classis = [[dicotyledon|Magnoliopsida]]
| subclassis = [[Asteridae]]
| ordo = [[Solanales]]
| familia = [[Solanaceae]]
| genus = ''[[Solanum]]''
| species = '''''S. tuberosum'''''
| binomial = ''Solanum tuberosum''
| binomial_authority = [[Карл Линней]]
}}
'''Түмһэн''' ({{mongolUnicode|ᠲᠥᠮᠦᠰᠦ|h}}) гү, али '''хартаабха''' гээшэ [[хүнэһэнэй ногоон]]ой нэгэ түрэл болон олон наһата [[ургамал]] юм. Хүнүүд эдидэг түмһэниинь түмһэнэй ургамалай газарай хүрьһэн доро ургадаг түмһэн үндэһэн юм. Энэ голдуу боро гү, али ягаабтар хальһатай, доторхи хэһэгынь сагаан, шара үнгэтэй байна. Түмһэн [[Анда|Андын нюрганай]], [[Перу]] гэһэн үндэрлиг, һэрюун газарһаа гаралтай. Хүн түрэлхитэн 7000 жэлэй үмэнэһөө хүнэһэндэ хэрэглэхээр тарижа ургуулжа байгаа. 
1500 оной үедэ [[Урда Америка]]да ерэһэн европынхид бусахадаа түмһые абажа ябан [[Европо]]до дэлгэрүүлһэн байна. Хүнүүдэй үргэн хэрэглээнэй хүнэһэнэй ногоон болохо хүрэтэр 200 жэл зарсуулһан байна. 1780 онһоо [[Ирланд]]иин фермернүүд түмһые үржэл шэмэ муутай хүрьһэндэшье һайн ургадаг ушарһаа таряалха болобо. 
Түмһые шанаха, шараха зэргээр болгожо эдинэ. 

== Түрэлнүүд ==
Маша олон сортын түмһэ байдагшье үндэһэн дүрбэн түрэлдэ хубаагдадаг байна. Эндэ: 
* хүнэһэнэй, 
* техникын, 
* үрын, 
* бүхы шэглэлэй. 

Эдэһээ эгээн түгээмэл хэрэглэдэг хүнэһэнэй зорюулалтатай бөөрэнхы хэлбэритэй түмһэн. Энэ сортын түмһэнэй 12 – 16 хуби [[крахмал]] гү, али сардуул, [[С витамин]]иие агуулдаг. Харин техникын зорюулалтатай түмһэнэй крахмал харисангы ехэ 18 хубиһаа дээшэ агууламжатай байдаг юм.

Хүнэһэнэй зорюулалта бүхы түмһэниинь хүнэй бэедэ онсогой ажа холбогдолтой. [[Шуһанай даралта]] бууруулха, ходоодоной шарха үрэбсэл, гэдэһэнэй хүшэлтэ, түлэгдэлэй шарха болон арһанай намар буюу экземые эмшэлхэдэ уламжалалта арадай эмнэлгэдэ үргэн хэрэглэжэ ерэһэн. Энэһээ гадна хартаабха бөөрэнхы [[хапууста]], [[луубан|шара луубанһаа]] хоёрһоо гурбадахи үлүү калори шанартай байдаг юм.

[[Категори:Хүнэһэнэй ногоон]]

{{1000 үгүүлэл}}

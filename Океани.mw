[[File:LocationOceania.png|thumb|350px|Дэлхэйн газарай зурагтахи Океани]]
'''Океани''' — [[Номгон далай]]н түб ба баруун-урда хэһэгтэ байрладаг, баруун талада [[Австрали (түби газар)|Австраляар]], [[Малайн ольтирог]]оор, хойто, зүүн, урда талада аралгүй далайгаар хизгаарлагдадаг [[Дэлхэй]]н бүһэ нютаг юм. [[Меланези]], [[Микронези]], [[Полинези]] гэһэн гурбан хэһэгтэ хубаагдана; заримдаа онсогойгоор Шэнэ Зеланд илгаран гарана. 1,26 сая км² аралай талмайтай. Уг гарбалай талаар ехэнхидээ [[галта уула|галта уулын]] (үндэр) болон [[шүрэн]]гэй (набтар) аралтай. Эгээн үндэр сэг 5029 метртэй [[Джая уула]] ([[Шэнэ Гвиней]]). Далайн, ехэнхидээ субэкваторой ба экваторой, уларилтай, урда талада —  субтропигой ба шэрүүн уларилтай. Жэлдээ 1000 мм оршом шииг нойтотой, томо аралнуудай һалхин талада 10 мянган мм хүрэнэ. Ургамалнууд хадаа — халуун ороной шииглиг ой, хээрын тала, нуга. Фаунын талаар үсөөнхи [[һүн тээжэлтэн]] амитадтай, олон [[шубуун|шубуутай]]; [[эндемик]] зүйлнүүд олон. Халуун ороной таряалга болон загаһа барилга арадай ажахын гол һалбари болоно. Океанида 36 659 мянган хүн оршом ажаһууна (2010).

[[Категори:Океани]]
[[Категори:Газар зүй]]

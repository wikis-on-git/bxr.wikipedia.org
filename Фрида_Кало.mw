{{Алдартай хүн
|нэрэ = Фрида Кало
|уугуул_нэрэ = Frida Kahlo
|зураг = Frida Kahlo, by Guillermo Kahlo.jpg
|image_caption = Фрида Кало, 1932 он
|ажал_үйлэ = зурааша
|түрэһэн_үдэр = 
|түрэһэн_газар = Койоакан, [[Мехико]] хотын оршон тойрон
|иргэн = {{flagcountry|Mexico}}
|наһа_бараһан_үдэр = 
|наһа_бараһан_газар = Койоакан, [[Мехико]]
|нүхэр = 
|һургалта = 
|хүүгэд = 
|шагнал = 
|гар    = 
}}
'''Магдалена Кармен Фрида Кало Кальдерон''' ({{lang-es|Magdalena Carmen Frida Kahlo y Calderón}}; 1907.07.06 – 1954.07.13), '''Фрида Кало''' нэрээрээ алдаршаһан [[Мексика|Мексикын]] [[зурааша]] юм. Фрида Мексикые баялиг үб соёлые хурса тодо үнгээр [[реализм]], [[символизм]], [[сюрреализм]] зэргын али али ашаглан зурадаг байгаа.

Фрида [[Мексика|Мексикын]] [[Мехико]] хотын хаяанда оршохо [[Койоакан]] нэрэтэй бишыхан тосхондо түрөө. 18 наһандаа автоавари орожо хүндээр гэмтэһэн болон энэһээ боложо амидаралайнгаа туршада ниитэдээ 35 удаа хагалгаанда ороо. Авариин дараагаар тэрэ зурагаар оролдохо боложо, өөрын үбшэн шаналал, бүтэлгүй гэрлэлтэ, тоо томшогүй олон хагалгаа зэргэ өөртэ тохёолдоһон ябадалые зурагаар элирхылхэ болоо. Тэрэнэй зураһан ниитэ 143 зураг байдагһаа 55-да өөрыгөө дүрсэлһэн байдаг. Залуу уран бүтээлшын хубяар Фрида тухайн үеын алдартай зурааша [[Диего Ривера]]тай заабари, зүблэнөө хүсэжэ ошон танилсаһан болон 20 наһанай илгаа үл хайхаран 1929 ондо тэрэнтэй гэрлэбэ. Тэдэнэй гэр бүлын амидарал тогтоборитой байһангүй, һалаһаншье 1940 ондо дахин гэрлэһэн. 1939 ондо Фрида [[Парис]]та зурагай үзэсхэлэнгээ гаргаха үеэр [[Луврын музей|Луврын музейһөө]] тэрэнэй Жааз гэһэн зурагые худалдажа абаһаниинь Луврын музейн хубида XX зуунай Мексикын уран бүтээлшын бүтээлые худалдажа абаһан түрүүшын тохёолдол байгаа.

Кало 1954 ондо удаан хугасаагаар үбдэлжэ шаналһанай эсэстэ наһа бараһан.

Хэдыгээр Фрида абьяаслиг зурааша байһаншье уран бүтээлшэ гэхэһээн үлүүтэйгөөр алдартай зурааша [[Диего Ривера]]гай эхэнэр гэдэгээрээ олондо танигдаһан байһан ба 1980-аад онһоо тэрэниие уран бүтээлшэ гэдэгээр олон ниитэ үлүү һонирхохо болобо. Тэрэнэй [[Мехико]] хотын хаяанда Койоаканда оршохо “сэнхир” байшан Диего Риверые 1957 ондо наһа бараһанай дараа Фрида Калогой гэр-музей болгоһон байна.

== Зүүлтэ ==
{{зүүлтэ}}

[[Категори:Мексикын уран зураашад]]
{{1000 үгүүлэл}}

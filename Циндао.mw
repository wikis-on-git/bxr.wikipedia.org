'''Циндао''' ({{lang-zho|青島}}, Qingdao), [[Бүгэдэ Найрамдаха Хитад Арад Улас|Зүүн Хитадай]] хото, [[Шаньдун хахад арал]] урда эрье дээрэ, [[Шаньдун]] можодо байрлана; [[Шара тэнгис]]эй булангай эрье дээрэхи уһанай боомто. Хүн зониинь 1,6 сая ажаһуугшад (2004). 

Томо нэхэмэлэй ажаүйлэдбэриин түб. Хүнэһэнэй, химиин ажаүйлэдбэри, машина барилга. Загаһа барилга. Далайн курорт. Далай зүйн эрдэм шэнжэлгын түб. Далайн музей. Хитадта эгээн томо пиво (шара айраг) хэхэ түб. 

1898 ондо Циндаогай уһанай боомто Германиин булимтаран хүлһэлһэн. Дэлхэйн нэгэдүгээр дайнай (1914–18) һүүлдэ Германиин хүлһэлһэн Шаньдунгай газар нютаг Япониин эзэлһэншье, 1922 оной Вашингтоной конференциин (1921–22) үрэ дүндэ Хитадта бусаажа үгөө. Хотын уран барилгада Германи ехэ нүлөө үзөө һэн. Хотодо Европынхидай бариһан XIX - XX зуунай костелнууд, засаг захиргаанай байшангууд болон пивоварнинууд хадагалагдаба. Циндаогай тэмдэгынь хотын далан (утань — 440 м, үргэниинь — 8 м), далангай эсэстэнь найман булантай беседкэ байна. Мүрэнэй эрье томо хотын сэсэрлиг байдаг дээрэһээ, Циндаогай нэрэнь «Ногоон арал» гэжэ удхатай байна. Бадагуань дүүргэ онсо алдартай, тэрэ дүүргэдэ түрэл бүриин маягууд байдаг ушар, «Дэлхэйн уран барилгын музей» гэжэ нэрлэдэг..

[[Категори:Хитадай хотонууд]]

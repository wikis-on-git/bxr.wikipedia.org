'''Сидней''' ({{lang-en|''Sydney''}}), зүүн-урда [[Австрали]]да байрладаг хото [[Шэнэ Урда Уэльс]] улас можын засаг захиргаанай түб. 4,840 сая хүн зонтой (2014). [[Порт-Джэксон]] буланай эрьедэ байрладаг уһанай боомто (30 сая тонно үлүү ашаанай эрьесэтэй). Уласхоорондын ниидэхэ онгосын буудал. Гүрэнэйнгөө эгээн томо эдэй засагай түб. Машина бүтээлгэ (тээбэри, сахилгаан хэрэгсэл), түмэрлиг, химиин, бүдэй, саарһанай, газарай тоһо болбосоруулха ажаүйлэдбэри. Жэл бүриин нооһоной үнэ хаялсаха худалдаан (аукционууд). Метрополитен. Дээдэ һургуули. Хотын суурхаһан байра болохо оперын театр (1959). Шэнэ Урда Уэльсэй уран һайханай галерей, Австралиин музей, Сэрэгэй-дурасхалай уран һайханай галерей. 1788 ондо байгуулагданхай (Австралиин түрүүшын Европынхид колонизаторнуудай һуурин). XXVII-дугаар [[Олимпиин наадан]].

[[Британиин эзэнтэ гүрэн|Британиин]] Австралидахи эгээн түрүүшын колони юм. Тус хотые 1788 ондо Британиһаа ерэһэн түрүүшын уһан флотын ударидагша [[Артур Филипп]] Сиднейн буланда байгуулба. Сиднейһээ ерэһэн хүниие Sydneysider гэдэг. Австралида ерэжэ бай сагаашадай олонхи Сиднейе зоридог ушар олон үндэһэтнһөө бүридэһэн хото болобо. 

Сидней Австралиин зүүн-урда эрье дээрэ оршодог. Сидней хото Порт-Джэксон боомтые хүреэлжэ байгуулагдаһан тула "Боомтын хотл" гэһэн нэрэтэй болобо. Сиднейн оперын театр, Булангай хүүргэ (''Harbour Bridge''), далайн эрьенүүдээрээ алдартай. Хотын нютаг дэбисхэрэй эрьен тойрондо үндэһэнэй паркууд байдаг ба олон булан тохой, гол мүрэнүүдтэй. Лоубороугой ехэ һургуулиин 1999 оной "дэлхэйн хотонуудай" жагсаалтада бүридхэгдэбэ. Сидней хадаа 1938 оной Британиин эзэнтэ гүрэнэй наадан, 2000 оной зунай Олимпиин наадан, 2003 оной регбиин дэлхэйн абарга шалгаруулха тэмсээн зэргэ олон спорт, улас түрэ, соёл уралигай наадан, тэмсээн, арга хэмжээе зохёон байгуулһан байна. 2007 оной юһэдүгээр һарада Ази [[Номгон далай]]н эдэй засагай хамтын ажаллалгын байгуулгын 21 гэшүүн ороной түрын тэригүүдые хүлеэн абажа, 2008 оной долодугаар һарада Дэлхэйн залуушуудай үдэрые зохёон байгуулба.

[[Категори:Австрали]]

{{1000 үгүүлэл}}

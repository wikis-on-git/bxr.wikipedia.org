[[File:Ryukyu map.jpg|thumb|Люучюу ольтирогой газарай зураг]]
'''Люучюу''' ({{mongolUnicode||}}, {{lang-jap|琉球諸島|りゅうきゅうしょとう}}) гү, али '''Нансей''' ({{lang-jap|南西諸島|なんせいしょとう}}) ольтирог [[Япон Улас|Японой]] [[Кюсю]] арал болон [[Тайвань]] хоорондо байрлажа, [[Зүүн Хитад тэнгис]]ые задагай [[Номгон далай]]һаа һалгаана. Зүүн-хойтоһоо баруун-урда зүг руу 1200 км зайда һунана. 6 аралнууда бүлэгүүдһөө (Осуми, Токара, Амами, Окинава, Мияко ба Яэяма; һүүлшын 2 аралнууд заримдаа Сакисима гэдэг) бүридэнэ, ниитэдээ 4,8 мянган км² талмайтай 98 аралнуудые агуулна. Эгээн томо аралнууд бол [[Окинава]] ба Амамиосима. 1 550 мянган хүн зонтой (2005). Зүүн-урда аралнуудай һудал карст шохойн шулуугаар байгуулна; тэнхэлигэй бүһэдэ палеозойн атираата һуури нюурта харагдана; баруун-хойтодо галта уулын шулуулиг тархадаг (3 эдибхитэй болон хэдэхэн һүнэһэн [[галта уула]] байдаг). Газар нютагай талаар тэгшэ үндэрлигүүд болон бага уула (300—500 м үндэр) олон байна, бага эрьеын терасса баһа байна. Хамагай ехэ үндэр 1935 м (Яку аралда). Хойто үргэриг 29-һээ урдада заримдаа шүрэн аралнуудай һудалнууд һунгана. Фосфорит болон [[шулуун нүүрһэн]]эй олдобори. Хойто хэһэгтэ субтропик, урда хэһэгтэ — тропик, муссон (жэлдэ 2000-3500 мм шииг нойтонтой) уларилтай, 8-9 һарада байнгын тайфун байна. 1 һарын дундажа температура 14-18 °С, 6 һарада 27-28 °С. Гол хото — [[Окинава]] аралда байрладаг [[Наха]].

[[Категори:Япон]]
[[Категори:Номгон далай]]

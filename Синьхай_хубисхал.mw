'''Синьхай хубисхал''' ({{zh-stp|s=|t=辛亥革命|p=xīnhài gémìng}}, синьхай гэмин) — [[Манжын Цин гүрэн|Манжын Цин гүрэниие]] унагаажа [[Бүгэдэ Найрамдаха Хитад Улас (1912–1949)|Хитад Уласые]] тунхаглаһан хубисхал юм. [[Уханиин буһалгаан|1911 оной Уханиин буһалгаанаар]] эхилжэ, түмэр-гахайн жэлдэ болоһонһоо (Хитад литын 辛亥 «'''синь-хай'''» жэл) нэрэе олобо.
Синьхай хубисхалай эгээн шухала дэлхэйн улас түрын бодолгын дүн хадаа [[Монгол Улас (1911-21)|ара Монгол Уласай]] [[Монгол үндэһэтэнэй хубисхал|тусгаар тогтонол]] юм.

Синьхай хубисхал 1911 оной 10 һарада Уханиин буһалгаанаар эхилһэн. Буһалгааниие доктор [[Сунь Ятсен]]эй ударидаһан [[Гоминьдан]] нам ({{zh-stp|s=國民黨|t=国民党|p=Guómíndǎng}} — «Үндэһэтэнэй арадай нам») толгойлбо. Хубисхал Хитадай урдада дараһан болобошье, хойто хэһэгыень захиржа байһан маршал [[Юань Шикай]] өөрөө юрэнхылэгшэ гэжэ хүлеэн зүбшөөрхэгүй бол, хойто Хитад тусгаарлана гэжэ айлгаба. Гоминьдангынхид энэниие зүбшөөржэ Юань Шикай бүхыхитадай юрэнхылэгшэ болобо. 2 һарын 12-да [[Пуи|Хэбтэ ёһон хаан]] хаан шэрээнһээн татагалзаба.

Гэбэш эблэрэл удаан үргэлжэлһэнгүй, Хитад орон хэдэн зуун бэе дааһан генералнуудай мэдэлдэ мүн лэ хэдэн зуу болон хубаагдажа өөр хоорондоо тэмсэлдэжэ эхилбэ. Иигэжэ [[Хитадай эрхэтэнэй дайн]] эхилһэн ба 1949 ондо [[Мао Цзэдун]] гаража ерэхэ хүрэтэр бараг хахад зуун жэл үргэлжэлһэн юм. Гоминьдан нам бүри хожом 1925 ондо маршал Фэнгэй туһаламжаар Бээжэн эзэлжэ түрын эрхэдэ гараһан, Сунь Ятсен юрэнхылэгшэ болоошье һаа, тэрэ дороо наһа баража түб засагай эрхэ [[Чан Кайши]]ин гарта ороһон бэлэй. 

[[Категори:Хитадай түүхэ]]

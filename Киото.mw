'''Киото''' ({{lang-ja|{{Ruby-ja|京都|きょうと}}}}, '''Кёото'''), [[Япон]]ой [[Хонсю]] аралай түб хэһэгтэ оршодог хото, гүрэнэй шухала эдэй засагай, түүхын ба соёлой түб мүн. Һубагаар холбоотой Бива нуурһаа 10 км зайда, Ямасира һаба газарта байрлана. Киото можын засаг захиргаанай түб. 1 469 мянган оршом хүн зонтой (2014). Тээбэриин узуулбари. 792‒794 оной хоорондо байгууланхай болон 794‒1192 ондо Хэйан-кё ({{lang-ja|{{Ruby-ja|平安京|へいあんきょう}}}}) нэрэтэй байгаа. Киото 794 онһоо 1868 он хүрэтэр Японой эзэн хаанай ниислэл хото байһан болон одоо [[Осака]]-[[Кобе]]-Киото метрополи бүһын шухала хэһэг юм.

Лакаар будаһан ба хүрэлэй бүтэгдэхүүнэй, шаазанай, байгаалиин торгоной, хадхамалай ба шүтэлгын бүтээлнүүдэй хуушан уламжалалта дархалалгын үйлэдбэриин түб. Ажаүйлэдбэриин гол һалбаринууд: сахилгаанай ба хүдөө ажахын машина бүтээлгэ, үнгэтэ түмэрлиг, бүдэй, оёмолой, химиин, шэл-шаазанай ба хүнэһэнэй үйлэдбэринүүд.

Киото Японой соёл уралиг, болбосорол, технологиин түбүүдэй нэгэн болон Японой хоёрдохи хуушан ехэ һургуули болохо Киотогой ехэ һургуули оршоно. Киотогой зарим барилга байгууламжанууд [[ЮНЕСКО]]-гой Дэлхэйн үбын жагсаалтада ороһон байна. Үндэһэтэнэй музей, Оршон үеын уран һайханай галерей, бүдэй музей, «Нисидзин» музей. Ургамалай баян суглуулбаритай ботаникын сэсэрлиг. Уласхоорондын туризмын түб.

[[Категори:Япон]]

'''Телевидени''' ({{lang-el|τήλε}} — алас и {{lang-la|video}} — харанаб; шэнэ латинаар {{lang-la2|televisio}} — алад харалга) — хүдэлөөнтэй [[зураг]] ба [[анир]]ые дамжуулха байгууламжануудай комплекс. 

== Байгуулалта == 
Үе үеын олон эрдэмтэдэй хүдэлмэри зүдхэлэй үрэ дүндэ телевидени бии болоһон гэдгые заабал онсолон тэмдэглэхэ хэрэгтэй. Англиин эрдэмтэн Джеймс Клерк Максвелл (1831-1879) байгаалида [[сахилгаан суранзан]] үелзэлэл оршодог тухай таамаглал анха дэбшүүлбэ. [[Сахилгаан орон|Сахилгаан]] [[суранзан орон]] үнэхээр бодитой оршожо байгаае Германиин эрдэмтэн [[Хайнрих Херц]] (1857-1894) туршалтаар баталһан юм. Сахилгаан суранзангай тархаха хурдан, түүниин физикэ шэнжэ шанарыешье Херц нариибшалан һудалһан байна. Ород эрдэмтэн [[Александр Попов|Александр Степанович Попов]] (1859-1905), италиин эрдэмтэн [[Гульелмо Маркони]] (1874-1937) хоёр сахилгаан суранзан үелзэлэлые ашаглан агаарай орон зайе ашаглажа ямар нэгэн дохёо дамжуулха арга бодожо олоо. Тэдэниие анха [[радио]] зохёон бүтээһэн эрдэмтэд гэжэ үзэдэг. 1880 ондо П.И.Бахметьев дүрсые аласта дамжуулхын тулада эхилээд сахилгаан суранзан орон болгожо задалаад, дараань хүлээн абагшаар эргэжэ суглуулха хэрэгтэй гэдэг һанаае дэбшүүлһэн байна. Үүниин дараа 1884 ондо Германиин эрдэмтэн Паул Нипков дүрсые алас холын орон зайда дамжуулха анханай шиидэлые олобо. Нипковэй һанаашалһан энэ арга дээрэ тулгуурилан 1920 ондо Шотландай зохёон бүтээгшэ Джон Байрда (1888-1946) механик телевизор бүтээһэн юм. 

1900 оной 8 һарын 25-нда [[Франци]]ин [[ниислэл]] [[Парис]] хотодо олон уласай сахилгаан холбооной бага хурал зохёон байгуулагдаба. Энэ хуралда оролсоһон Ород инженер Константин Перский “television” гэдэг нэрэтэй элидхэл табяа. Иигэһэнээр телевиз гэдэг нэрэ томьёое [[хүн түрэлхитэн]] хэрэглэхэ болоһон юм. Tele - алас холо, vision - үзэгдэхэ, харагдаха гэһэн удхатай үгэ юм. Монголшууд энэ үгые зурагта гэжэ оршуулба. 

Гадна фото үзэгдэлые ашаглан [[Санкт-Петербург|Петербург]] хотын технологиин ехэ һургуулиин багша Б.Л.Розинг 1907 ондо мүнөөнэй зурагта ажиллаха үндэһэн заршамые болбосоруулба. Телевидениин саашадай хүгжэлдэ Б.П.Грабовский, С.И.Катаев, П.В. Шматков, В.К.Зворыкин зэрэг олон эрдэмтэд үнэтэй хуби нэмэр оруулһан юм. Юрэнь телевидени гэдэг бол олон хүниин хамтын хүдэлмэриин үрэ дүндэ бии болоһон хамтын бүтээл юм. Одоошье телевидениин материал, техникын бааза шэнэшэлэгдэһээр байна.

{{1000 үгүүлэл}}

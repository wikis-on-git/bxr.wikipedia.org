'''Онон гол''' [[Монгол Улас|Монгол Уласай]] Хэнтэйн шэлэ нюрууһаа эхин абадаг, [[Амар мүрэн|Амар мүрэнэй]] нэгэ һалаа гол юм. Уһа суглуулха талмайнь 94,010 км².

Зүүн хойто зүгые шэглэн Монголой нютагаар 298 км зам гаталжа, [[Оросой холбоото улас|Оросой холбоото уласай]] хилые дабажа, [[Сибирь|Сибириин]] [[Үбэр Байгалай хизаар|Үбэр Байгалай хизаарай]], [[Агын Буряадай тойрог|Агын Буряадай тойрогой]] нютагаар дайрана. 445 км Монголой нютагаар урдаха болоод ниитэ 818 км урдаад, [[Энгидэй гол|Энгидэй голтой]] ниилэжэ [[Шилкэ гол|Шилкэ голы]]<nowiki/>е үүсхэнэ.

[[Ехэ Монгол Улас|Ехэ Монгол Уласые]] үндэһэлэгшэ [[Чингис хаан]] Онон голой дээдэ бэедэхи Дэлюун Болдогто түрэһэн гэгдэдэг болон 1206 ондо тэрэниие ехэ хаанда үргэмжэлхэ [[Ехэ Хуралдай|Ехэ Хуралдайшье]] баһа Онон голой хүбөөндэ болобо.

Онон голой уһаниинь 10 һарын һүүлһээ зайртажа 11 һарын 2-р хахадта хүлдэжэ, 150-170 хоног мүльһөөр хушагдана. Мүльһэнэй дундажа зузаан 1,2-1,5 м хүрэнэ. Урасхал хурдатай уулын гол ушарһаа намарай зайр харисангы олон хоног (14-25) үргэлжэлнэ. 4 һарада уулын саһан хайлажа хабарай үер бууна.

Онон голой жэлэй урдасын 15.5-31.1%-ые газарай доорохи уһан, 6.5-12.7%-ые хайлаһан саһан мүльһэнэй уһан эзэлхэ бол хура борооной тэжээл булюу байжа 56.5-71.8%-ые эзэлнэ. 

Онон-[[Шилкэ гол|Шилкэ]]-[[Амар мүрэн]] утаараа (818 км + 560 км + 2874 км) дэлхэйдэ эхинэй арбанда ородог.

== Зүүлтэ ==
{{зүүлтэ}}

[[Категори:Гол мүрэн]]

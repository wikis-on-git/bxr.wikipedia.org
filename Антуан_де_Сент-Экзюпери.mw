{{Алдартай хүн
|нэрэ = Антуан де Сент-Экзюпери
|уугуул_нэрэ = Antoine de Saint-Exupéry
|ажал_үйлэ = [[уран зохёол]]шо
|signature width = 150пкс
}}
'''Антуан де Сент-Экзюпери''' ({{lang-fr|Antoine Marie Jean-Baptiste Roger de Saint-Exupéry}}, [[1900 он|1819 оной]] [[6 һарын 29]], [[Лион]] — [[1944 он|1944 оной]] [[7 һарын 31]]]) — [[Франци]]ин [[уран зохёол]]шо.

Изагууртан гэр бүлэдэ түрөө. 1919‒1921 оной хоорондо Уран һайханай һургуулида һуража, 1921‒1923 оной хоорондо сэрэгэй алба гаража, үйлэдбэридэ хүдэлмэри хэбэ. 1926 ондо энгын эрхэтэнэй ниидэгшэ боложо, тэрэ ондошье «Ниидэгшэ» гэһэн туужаяа хэблэбэ. 1927‒1929 оной хоорондо Хойто Африкада аэродромой хүтэлбэрилэгшэ байгаа. «Урда шууданай» ({{lang-fr|Courrier Sud}}, 1929) гэһэн романда пилодуудые эрхэтэдтэ зүршэлдүүлэн жэшэнэ. 1929‒1931 ондо Урда Америкэдэ, Африкада ниидэгшээр ажаллажа хүдэлээд, һүүлдэнь шалгагша-ниидэгшэ байгаа (1933‒34). 1931 ондо «Һүниин ниидэлгэ» ({{lang-fr|Vol de nuit}}) гэһэн романаа хэблэбэ. 1939 оной «Хүмүүдэй замбуулин» ({{lang-fr|Terre des hommes}}) номынь Франциин академиин санда хүртэбэ. Сент-Экзюпериин зохёолнууд хадаа ‒ һурбалжалгын ба ирагуу найрагай, гүн ухаанай шудхамал юм. [[Дэлхэйн хоёрдугаар дайн|1939‒1945 оной Дэлхэйн хоёрдугаар дайнай]] үедэ Сент-Экзюпери сэрэгэй ниидэгшэ байгаад, фронтдо дайлалдажа ябаһан байна. Германиин фашистуудай Франциие эзэлһэнэй һүүлдэ (1940) АНУ-да ябажа, Эсэргүүсэлэй хүдэлөөнэй уран зохёолдо шухала һуури эзэлдэг «Дайнай ниидэгшэ» ({{lang-fr|Pilote de guerre}}, 1942) ба «Барисаандахи бэшэг» ({{lang-fr|Lettre à un otage}}, 1943) номуудые хэблэбэ. 1943 онһоо Хойто Африкада сэрэгэй ниидэгшэ байгаа; 1944 оной 7 һарын 31-дэ тагнаха ниидэлгэһээ бусажа ерээгүй. Сент-Экзюпериин «Бишыхан хан тайжа» (1943) гэһэн онтохониинь тэрээндэ алдар соло дуудаба.

== Зүүлтэ ==
{{Зүүлтэ}}

[[Категори:Франциин зохёолшод]]

'''Альбрехт Дюрер''' ({{lang-de|Albrecht Dürer}}, 21.5.1471, [[Нюрнберг]], ‒ 6.4.1528, Нюрнберг), Германиин зурааша, [[һиилбэри]]лэгшэ, уралигай номлологшо. [[Германи]]ин [[Һэргэн мандалтын үе]]ын агууехэ зурааша. [[Унгар|Унгарһаа]] ерэһэн абаһаа Дюрер эдлэлэй үйлэдбэрилэлдэ һураһан, 1486‒89 ондо [[Михаэль Вольгемут]]ай мастерскойһоо уран зураг һурахадаа һүүлшын [[готика|готикын]] заршамые ухамайшаланхай байна; нарин графикатай ба эртын Һэргэн мандалтын үеын реалис элементнүүдтэй [[Мартин Шонгауэр]]эй зэд һиилбэринүүд хүсэтэй нүлөө Дюрэртэ үзүүлһэн юм. 
Дээдэ [[Рейн мүрэн]]дэ аян ябалгын үеын ажалнууд (1490‒94) XV зуунай Германиин уралигай юрын жээшэ болоно. Хойногшодоо Итали (1494‒95 ба 1505‒07) ба Нидерландта (1520‒21) аяншалгаар тулгуурилһан хүмүүнлиг һургаалай нүлөө юртэмсые шэнжэлхэ ухаанай аргаар мэдэхэ хүсэлэниие шангадхаба. Эршэмтэй-элирхылэлтэй маягаар, гайхалтай зурагаар Дюрэр дэлхэйн түүхын хубилалтын хүлеэлтые бэелэлээ олоһон («Дэлхэйн түгэсхэл» һиилбэри, 1498), амидаралай удха ушар ба уралигай зорилго талаар хүмүүнлигэй үзэл һанаае элишэлһэн (''Meisterstiche'' һиилбэринүүд, 1513—14, энэ тоодо «Баатар, Үхэл ба Шолмос»). 
 
[[Категори:Германиин зураашад]]

'''Барселона '''(Barcelona), [[Испани|Испаниин]] хоёрдохи томо [[хото]] болоод, Испаниин зүүн хэһэгтэ [[Газарай дундада тэнгис|Газарай дундада тэнгисэй]] эрьеһээ [[Франци|Франциин]] урда зүг Переней шэлэ нюруутай захын нютагые агуулдаг [[Каталони|Каталониин]] засаг захиргаанай түб юм. Хүн зониинь 1 602 386 ([[2014 он]]) болон талмайнь 101,9 км&#xB2;. Хотын нэрэнь эртын [[финикишүүд|финики хэлэнэй]]  Баркеноһоо (Barkeno) гаралтай (мүн МЭҮ III зуун жэлэй болотор Испани колониие захиргааһан жанжан [[Гамилькар Барка|Гамилькар Баркагай]] нэрэһээ гараһан гэжэ зарим түүхэшэд һанана). 1992 оной зунай олимын наадан Барселонодо болобо. Зурааша [[Пабло Пикассо]], [[Жоан Миро]] ба уран баригша Антонио Гауди гэхэ мэтэ уран зураашадай тоонто нютаг юм гэжэ алдартай байна.

== Юрэнхы мэдээлэл ==
Газарай дундада тэнгисэй эрьедэ байрладаг боомто хотоһоо Франциин хилэ болодог [[Пиреней шэлэ нюруу|Пиреней шэлэ нюрууһаа]] урда тээшэ 160 км зайда байрлана. Хуушан хотын түб хадаа XIV зуун жэлдэ баригдаһан хэрэм юм. 1859 оной үргэжүүлхэ түсэбэй ёһоор, шатарай самбар мэтэ шэнэ хото баригдаһан юм.

Барселоно урда зүгөөр далай харагдадаг ташаланда байрлана. Тус газар нютагынь [[Бесос мүрэн]] ба [[Льобрегат мүрэн|Льобрегат мүрэнэй]] хоорондо байдаг үрэжэлтэй талаар уулаар хүреэлэгдэһэн уларилнь дулаан айдархан байна. Зүүнһээ үлүү лайнернууд Барселоные дэлхэйн боомто хототой холбоно.

== Уларил ==
Барселоно Газарай дундада тэнгисэй уларилтай. (Кёппенэй уларилай ангилалда csa). Дулаан шииг нойтон үбэлтэй, хуурай зунтай юм. [[Пиренейн хахад арал|Пиренейн хахад аралай]] зүүн зүгтэ байдаг Барселоно [[Атлантын далай|Атлантын далайһаа]] үлеэдэг баруун бороогүйгөөр хуурай һалхи хүрэнэ.

== Түүхэ ==
Энэ хотоһоо эгээн хуушан бүһэнь заахан Монт-Табер гүбээ дээрэ байдаг, [[Римэй эзэнтэ гүрэн|Римэй эзэнтэ уласай]] үеын хэрэм үлэгдэл байна. 801 оной [[Ехэ Карл|Ехэ Карлын]] мэдэл доро орожо, [[Франк улас|Франк уласай]] туйлаха ябалгаар [[Испаниин марка|Испаниин маркада]] нэгэдхэһэн байна. IX зуунай эсэстэ Франк уласһаа амяарлан тусгаарлажа, X зуун жэлэй эсэстэ [[Альманзор|Альманзорой]] ударидалгын доро [[Омейяд улас|Һүүлшын Омейяд уласай]] сэрэгэй саг зуура эзэмдэһэншье һаа, Франк уласай туһаламжатайгүйгөөр бодожо амяарһан ушар дээрэһээ Франк уласһаа бэе данги болоһон байна. XI зуун жэлдэ Барселонын гүнлигтэ түблэрһэн Каталони улас бии болобо.

Энэ һүүлдэ XII зуун жэлһээ Барселоно [[Афина|Афинаһаа]] Барселоно хүрэтэр Арагон хаанта уласта агуулба. Барселоно [[Дунда зуун|дунда зуунай үедэ]] хэрэмые дахин барижа боомто хото болоһон. Харин XV зуун жэлдэ Католониие захирһан Арагон хаанта уластай Кастилья хаанта улас хоорондо шэнэ нэгэдэһэн хаанта улас байгуулжа, Испаниин түб газар нютаг [[Мадрид]] руу түбхинүүлһэн ушар дээрэһээ Барселонын удха унаба.

1289 ондо эхилээд XV зуун жэлэй эсэс хүрэтэр баригдаһан готик янзын собор сүмэ, VI зуун жэлдэ баригдаһан базилика болон энэ гадна Санта-Мария-дель-Мар сүмэ зэргын готик янзын һайхан байшан харагдажа байна. Хаанай ордон болон епископын байшан Барселоно хотын ба Арагоной хаанта уласай архиваар хэрэглэжэ байна.

XIX зуун жэлдэ ажаүйлэдбэриин хубисхал болоод олон элдэб шэнэ ажаүйлэдбэри танилсуулһан байгаа. Барселоно Испаниин эрхэтэнэй дайнай ушарһаа ехэ хэмжээгээр һүйрэһэншье һаа, ондоо газар нютагһаа харисангы һайнаар Испаниин хоёрдохи хото болобо.

== Аха дүү хотонууд ==
* {{Flagcountry|France}}, [[Монпелье]] 몽펠리에 (1963)
* {{Flagcountry|Brazil}}, [[Рио-де-Жанейро]] (1972)
* {{Flagcountry|Mexico}}, [[Монтеррей]] (1977)
* {{Flagcountry|South Korea}}, [[Пусан]] (1983)
* {{Flagcountry|United States}}, [[ Бостон]] (1983)
* {{Flagcountry|Turkey}}, [[Истанбул]] (1997)
* {{Flagcountry|PRC}}, [[Шанхай]] (2001)
* {{Flagcountry|UAE}}, [[Дубай]] (2006)
* {{Flagcountry|Japan}}, [[Осака]]
* {{Flagcountry|Japan}}, [[Иокоһама]]

== Зүүлтэ ==
{{Зүүлтэ}}

[[Категори:Испаниин хотонууд]]
[[Категори:Каталони]]

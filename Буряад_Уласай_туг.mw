[[File:Flag of Buryatia.svg|200px|thumb|Буряад Уласай түг]]
'''Буряад Уласай түг'''

[[1923]] оной табадахи һарын <small>(майн)</small> 30-да Буряад-монгол нютагнай Улас <small>(Республика)</small> гэжэ баталагдаһан юм. Тиихэдэ ВЦИК-гэй (Бүхэ Ородой <small>(Россиин)</small> Түбэй гүйсэдхэхы хорёо <small>(комитет)</small>) тогтоолоор Буряад-Монголой Өөртөө засаха <small>(Автономито)</small> Зүблэлтэ <small>(Совет)</small> Ниигэм Журамта <small>(Социалис)</small> Улас байгуулагдажа, Дээдэ-Үдэ ([[1934]] онһоо [[Улаан-Үдэ]] болонхой) хотодо Засагай зургаанууд түбхинэбэ. Амжалтатай ажалайнгаа түлөө Буряад монгол оромнай Леэнинэй, Арбадахи һарын <small>(Октябриин)</small> Хубисхалай, Арадуудай Хани барисаанай одонуудаар <small>(орденуудаар)</small> шагнагдаћан. 

Мүнөө сагта Байгал шадарай газар Буряад Улас гэжэ нэрэтэй. Манай Буряад Улас өөрын Үндэһэн хуулитай, туг һүлдэтэй. 
 
Буряад Улас Гүрэнэй туг сэхэ булантай тэбхэр бүд болоно. Тэрэ хүндэлэн хүхэ, сагаан, шара гурбан үнгэтэй, дээдэ хүхэ зурууд дээрэ эшын дэргэдэ алтан соёмбо һүлдэ тэмдэгтэй. 

Зуруудуудай хоорондохи хубиин тааралдалынь гэбэл: хүхэнь — тугай үргэнэй дүрбэнэй хоёр хуби, сагааниинь — үргэнэйнь дүрбэнэй нэгэ хуби, шарань — үргэнэйнь дүрбэнэй нэгэ хуби. Тугай үргэниие утатайнь сасуулбал, 1:2 гэжэ тааралдана. 

Соёмбо — Буряад-монгол ороной заншалта һүлдэ тэмдэг — шара үнгөөр дүрсэлэгдэнхэй. Тэрэ гэбэл, һара, наран болон гуламтын дүрсэнүүд шата шатаар иигэжэ табсантуулагданхай: доронь һарын хахад сахариг, тэрэнэй дээрэ түхэреэн наран, тэдэ хоёрой дээрэ гурбалжан дүлэтэй ажамидаралай гуламтын һүлдэ дүрсэ.

Буряад Уласай Хуули, [[Улаан-Үдэ]] хото, [[1992]] оной арбадахи һарын 29.

[[Category:Буряад Республика]]

[[ar:علم بورياتيا]]
[[be:Сцяг Бураціі]]
[[be-x-old:Сьцяг Буратыі]]
[[da:Burjatiens flag]]
[[en:Flag of the Republic of Buryatia]]
[[es:Bandera de Buriatia]]
[[et:Burjaatia lipp]]
[[fi:Burjatian lippu]]
[[hu:Burjátföld zászlaja]]
[[it:Bandiera della Buriazia]]
[[ja:ブリヤート共和国の国旗]]
[[nl:Vlag van Boerjatië]]
[[no:Burjatias flagg]]
[[pl:Flaga Buriacji]]
[[pt:Bandeira da Buriácia]]
[[ru:Флаг Бурятии]]
[[uk:Прапор Бурятії]]
[[yo:Flag of Buryatia]]
[[zh:布里亞特共和國國旗]]

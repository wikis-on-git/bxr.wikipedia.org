{{Дайн
|conflict= <big>1773—1775 оной Таряашадай дайн<big/>
|partof=
|image= [[Файл:Pugachev-18-3period.png|300px]]
|caption=
|date= 	1773 оной 9 һарын 17 – 1775 оной 9 һара
|place= [[Оренбургын можо|Оренбургын хизаар]], [[Ураал]], [[Кама мүрэн|Кама шадар орон]], [[Башкортостан]], [[Эжэл мүрэн|Эжэл шадар орон]]
|casus=
|territory=
|result= Буһалгаание даралга
|combatant1=Яицкие казаки<br />[[Таряашад]]<br />[[Башкирнууд]]<br />[[Татарнууд]]<br />Уулын ажалшад<br />[[Татарнууд|Мишарнууд]]<br />[[Хасагууд]]
|combatant2=[[Файл:Flag of Russia.svg|22x20px|link=Оросой эзэнтэ гүрэн]] [[Оросой эзэнтэ гүрэн]] 
|commander1= '''[[Емельян Пугачёв|Е. Пугачёв]]'''

[[Андрей Овчинников|А. Овчинников]]

[[Иван Зарубин|И. Чика-Зарубин]]

[[Кинзя Арсланов|К. Арсланов]]

[[Иван Грязнов|И. Грязнов]]

[[Иван Белобородов|И. Белобородов]]

[[Хлопуша]]

[[Салават Юлаев|С. Юлаев]]  <br />[[Юлай Азналин|Ю. Азналин]]  <br />[[Канзафар Усаев|К. Усаев]]  <br />и др.
|commander2= 
[[II Екатерина]]<br />[[Василий Кар|В. Кар]]<br />[[Александр Бибиков|А. Бибиков]]† <br />[[Фёдор Щербатов|Ф. Щербатов]]<br />[[Пётр Панин|П. Панин]]<br />[[Иван Михельсон|И. Михельсон]]<br />[[Пётр Голицын|П. Голицын]]<br /> [[Павел Мансуров|П. Мансуров]]<br /> [[Иван Деколонг|И. Деколонг]]<br /> [[Александр Суворов|А. Суворов]]
|casualties1= 20.000 үхэһэн
|casualties2=  
2118  үхэһэн,
3235 шархадһан,
}}
'''1773—1775 оной Таряашадай дайн''' (мүн ''Пугачёвой буһалгаан''), [[Орос]] түүхэдэ [[Эжэл мүрэн|Эжэл шадар нютагай]], [[Ураал|Урда Ураалай]] ба [[Баруун Сибирь|Баруун Сибириин]] эгээн томо арадай хүдэлөөн.<ref>А 31 Айбын. Энциклопедия. / Бас ред. Б.Ө.Жақып. - Алматы: «Қазақ энциклопедиясы», 2011. - 880 бет.
ISBN 9965-893-73-Х</ref> Буһалгаанай ушарнуудай дунда [[феодализм|феодалис]] дарлал, зүүн-урда нютагуудай хүнэй эрхые зүршэлгэ, [[Башкортостан]]ай колонизацилга. Казагууд, ород таряашад, башкирнууд, мүн [[хальмагууд]], [[марийнууд]], [[татарнууд|мишарнууд]], [[мордванууд]], [[татарнууд]], [[удмуртууд]], [[чувашууд]] хабаадалсаба. Өөрөө эзэн хаан [[III Пётр]]ын дүрэдэ тоглоһон [[Емельян Пугачёв]] буһалгааниие ударидаба. Буһалгааниие ударидахын түлөө Нюуса зүблэл (И.Н. Зарубин, Идеркай Баймеков, Кинзя Арсланов, Д.С. Лысов, А.А. Овчинников, А.П. Перфильев, Садык Сеитов, И.А. Творогов, И.П. Федулев, Ф.Ф. Чумаков, М.Г. Шигаев гэхэ мэтэ ороһон зүблэхэ байгуулга) ба Сэрэгэй коллеги (гүйсэдхэхэ эмхи) бии болгобо.

Таряашадай дайнай ябасада хэдэн буһалгаанай гуламтанууд бии болобо: Яигэй гү, али Бердскын (1773 оной 11 һара — 1774 оной 4 һара; түбынь — Бердской слобода; Пугачёвой ударидаһан), [[Уфа|Уфын]] (1773 оной 11 һара — 1774 оной 3 һара; Чесноковка тосхон; Зарубин, Каскын Самаровой ударидаһан), Доодо-Яигэй (1773 оной 12 һара — 1774 оной 5 һара; Яицкий городок; Перфильев, М.П.Толкачёвой ударидаһан), [[Самара]]-[[Эжэл мүрэн|Эжэлэй]] (1773 оной 12 һара — 1774 оной 5 һара; Бугурусланская слобода, Бузулукскын бэхилэлтэ; Абдрашит Аитов, И.Ф.Арапов, Ф.И.Дербетевэй ударидаһан), Осинск-Сарапульскын (1773 оной 12 һара — 1774 оной 6 һара; Оса; Абдей Абдуллов, Батыркай Иткинин, П.Вязововой ударидаһан), Мензелинскын гү, али Доодо-Камын (1773 оной 12 һара — 1774 оной 3 һара; Бекбов, Касево ба Сарсазар тосхонууд; Каранай Муратов, В.И.Торнов ударидаһан), [[Екатеринбург]]ын (1773 оной эсэс — 1774 оной 3 һарын дунда; Шайтанскын заводы, И.Н.Белобородовой ударидаһан), Исетскын (1774 оной 1-3 һара; [[Златоуст]]ын завод, [[Кыштым]]скын заводууд, [[Челябинск]]ын хэрэм; И.Н.Грязнов ударидаһан), Красноуфимскын-Кунгурскын (1774 оной 1-2 һара; Красноуфимскын хэрэм, [[Пермиин хизаар|Пермиин можын]] Старый Посад һуурин; Канзафар Усаев, И.С.Кузнецов, Салават Юлаев ударидаһан). Буһалгаанай түбүүдтэ томо зэбсэгтэ бүлэгүүд: корпус, войско (арми) бии болоно. Гол зэбсэгтэ бүлэгүүд дунда 25—30 мянган хүнтэй Гол буһалгаанай сэрэг, 15 мянган хүнтэй Зарубинай сэрэг, 12 мянган хүнтэй Каранай Муратовой сэрэг, 5 мянган хүнтэй Салават Юлаевэй сэрэг байгаа<ref name="Башкирская энциклопедия">{{книга|часть=КРЕСТЬЯНСКАЯ ВОЙНА 1773—75|заглавие=Башкирская энциклопедия. В 7 т.|ответственный=гл. ред. М. А. Игламов|место= Уфа|издательство=Башкирская энциклопедия|год=2015-2016|том=|страницы=|страниц=|isbn=978-5-88185-306-8|ref=КРЕСТЬЯНСКАЯ ВОЙНА 1773—75}}</ref>.

== Дайнай ябаса ==
Таряашадай дайниие гурбан үедэ хубаагдана<ref name="Башкирская энциклопедия" />:
* 1773 оной 9 һара — 1774 оной 4 һара, 
* 1774 оной 4-6 һара, 
* 1774 оной 7 һара — 1775. 

=== Түрүүшын үе (1773 оной 9 һара — 1774 оной 4 һара) ===
[[File:Pugachev-18-1period.png|thumb|left|300px|Дайнай түрүүшын үе]]
1773 оной 9 һарын 17-до яигэй казагууд Бударинскын бэхилэлтэһээ Яицкий городокто ерэһэнэй һүүлдэ Таряашадай дайн эхилбэ<ref name="Оренбург">[http://kraeved.opck.org/kraevedenie/history/pugachev_bunt.php Крестьянская война под предводительством Пугачёва]</ref>. 9 һарын 27-до Пугачёвой ударидалга дорохи сэрэгэй таһаг (800 хүн оршом) Х.Х.Биловой бүлэгые (400 хүн үлүү) бута сохёод, [[Татищево (Оренбургын можо)|Татищевын хэрэмые]] абаа. 11 һарын 5 -да буһалгаашадай сэрэг Оренбург хотые бүһэлбэ. 11 һарын 6—9-дэ Бугульмын можын Юзеево һуурин оройдо Зарубинай, Идеркай Баймековой, Кутлугильда Абдрахмановой, Овчинниковой, А.Т.Соколовой ударилга доро буһалгаашад (2000 хүн оршом) Карай удридаһан засагай газарай сэрэгүүдые (1700 хүн оршом) илаба. 11 һарын 10 Биккулово тосхон ойродо башкир-мишар бүлэг (1200 хүн) буһалгаашадта ниилэбэ. 11 һарын 13-да Оренбургын тойрондо добтологдожо плендэ абтаһан П.М.Чернышёвой бүлэгэй (1200 хүн оршом) нэгэ хэһэг буһалгаашадта ниилэбэ. 11 һарада Уфа хото, 12 һарада Мензелинск ба 1774 оной 1 һарада Елабуга ба Кунгур, 2 һарада Шадринск бүһэлэгдэбэ. Буһалгаашад олон бэхилэлтые бүһэлэн абаа: 11 һарада — Бакалинскын, Борскын, Бузулукскын, Ильинскын, Нагайбакскын, Табынскын хэрэм, 12 һарада — Заинск, Оса, [[Самара]], [[Сарапул]], Чебаркульскын хэрэм, Яицкий городок, 1774 оной 1 һарада — [[Атырау|Гурьев городок]], Елдякскын хэрэм, Кичигинскын ба [[Красноуфимск]]ын хэрэм, [[Ставрополь]], 2 һарада — Илецкая защита, [[Челябинск]]ын хэрэм. [[Оренбургын можо|Оренбургын можын]] олон уулын заводуудай абтаба. Буһалгаанай ябасада Авзяно-Петровскын заводуудай, Архангельскын заводуудай, Архангельскын (Шаранскын) заводай, Белорецкын заводай, Бемышевскын заводай, Билимбаевскын заводай, Богоявленскын заводай, Варзинай-Алексеевскын заводай, Дээдэ-Троицкын заводай, Дээдэ-Торскын заводай, Вознесенскын (Иргизлинскын) заводай, Воскресенскын заводай, Златоустын (Косотурскын) заводай, Иштеряковскын заводай, Камбарскын заводай, Кананикольскын заводай, Кыштымэй, Доодо Иргинскын заводуудай, Доодо-Троицкын заводай, Никольскын заводай, Нязе-Петровскын заводай, Преображенскын заводай, Ревдинскын заводай, Саткинскын заводай, Шайтанскын уулын заводуудай хүн зон буһалгаашадай талада ниилэбэ. 

11 һараһаа хойшо буһалгааниие дарахын түлөө [[Оросой эзэнтэ гүрэн]]эй баруун можонуудһаа засагай газарай сэрэгүүдые эльгээжэ эхилбэ. 1774 оной эхиндэ Исетскын провинцидо И.А.Деколонгын ударидалга доро засагай газарай сэрэгүүд түблэрэгдэнэ. Г.П.Кардашевскийн ба С.В.Неклюдовой сэрэгүүдтэй, Д.О.Гагринай бүлэгтэй дайлалдаһанай һүүлдэ буһалгаашад Елабугын ба Кунгурай бүһэлэлтые дууһаба. 2 һарын эхин - 4 һарын эсэсэй [[Челябинск]]ын хэрэм шадар Гагринай ба Г.Эртманай бүлэгтэй байлдаажа илагдаба. 3 һарын 3 ба 10-да Сарапулай ойродо Вязововай ба Салават Юлаевэй бүлэг А.Ф.Обернибесовай засагай газарай сэрэгүүдые дайлалдаһан, 3 һарын 13-да Бакалинскын хэрэм ойродо Торновай бүлэг Н.Н.Кожина командые дайлалдаһан, ба 3 һарын 14-дэ Красноуфимскын ойродо, 3 һарын 17-до Бугалыш тосхоной ойродо Салават Юлаев А.В.Папавай бүлэгые дайлалдажа сухаряа. 3 һарын 22-до Татищево бэхилэлтэ ойро ба 4 һарын 1-дэ Сакмарский городогой ойро Голицынай сэрэгүүд Пугачёвой гол сэрэгые бута сохёо. 3 һарын 25-да Уфагай оршомдо И.И.Михельсон Зарубинай сэрэгые  бута сохёо<ref name="Оренбург" />.

=== Хоёрдохи үе (1774 оной 4—6 һара) ===
[[File:Pugachev-18-2period.png|thumb|300px|Дайнай хоёрдохи үе]]
1774 оной 4 һарын эхиндэ Пугачёвой Гол сэрэгэй үлэгдэл (500 хүн) Зүүн Башкортостанда сухарижа, шэнэ сэрэгые суглуулаа. Урда зүгтэ Каскын Самаровай, Кутлугильда Абдрахмановай, Сляусин Кинзинай ударидалга доро буһалгаашад засагай газарай сэрэгүүдые эсэргүүсэбэ. 5 һарада гол сэрэгүүд Магнитной, Петропавловской, Степной ба Троицкой, Карагай бэхилэлтэ абаба. 5 һарын 21-дэ Троицкой бэхилэлтын 5 һарын 23-да гол сэрэг илагдаба. 6 һарын 5-да [[Стерлитамак]] боомтын ойродо Ногай харгын башкирнууд Голицынай засагай газарай сэрэгүүдые дайлалдаба. 6 һарын 3-да Дээрэ Киги ба 6 һарын 5-да Уразметево тосхоной ойро гол сэрэг Михельсоной сэрэгүүдые, 6 һарын 11-дэ Ачитскын бэхилэлтын ойродо Папавай сэрэгүүдые дайлалдаба. 6 һарын 20-до буһалаашад Оса хотые, 7 һарын 12-до [[Казань]] хотые абаба. 7 һарын 15-да Казаниин ойро байлдаанай үрэ дүндэ гол сэрэгүүдые Михельсоной бута сохёо.

=== Гурбадахи үе (1774 оной эсэс - 1755) ===
Пугачёвой дахин суглуулһан Гол сэрэг 7 һарын 20-до [[Курмыш]]ые, 7 һарын 27-до [[Саранск]]ые, 8 һарын 2 -до [[Пенза]] хотые, 8 һарын 6-да [[Саратов]]ые абажа, [[Волгоград|Царицыниие]] абажа туршаба. Доной казагууд ба [[хальмагууд]] буһалгаашадай талада ниилэбэ. 8 һарада буһалгааниие дарахын түлөө Дунайн армиһаа А.В.Суворовые эльгээбэ. 8 һарын 25-да Чёрный Яр хотодо Михельсоной засагай газарай арми Гол сэрэгые эрьежэ бусалтагүйгөөр илаба. 9 һарада буһалаашадай бүлэг Пугачёвые урбажа Яицкий городогой ойро засагай газарта үгөө. Харин Башкортостанда буһалгаан үргэлжэлбэ<ref name="Башкирская энциклопедия" />. 7-8 һарада Каскын Самаровой сэрэгүүд Ногай харгын тойрон эсэргүүсэжэ тэмсээд, Базаргул Юнаев ба Юламан Кушаев Исетскын провинцидо тэмсээд, Канзафар Усаевай ба Салавата Юлаевай сэрэгүүд Уфа хотые абажа туршаа. [[Оренбургын можо]]до ехэхэн сэрэгэй хүсэниие эльгээжэ, 1775 оной зун хүрэтэр буһалгааниие дараба<ref name="Оренбург" />.

== Мүн үзэхэ == 
* [[Капитанай басаган]]

== Зүүлтэ ==
{{зүүлтэ}}

[[Категори:Ородой түүхэ]]

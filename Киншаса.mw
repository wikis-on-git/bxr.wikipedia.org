'''Киншаса''' ({{lang-fr|Ville de Kinshasa}}, 1966 он болотор — Леопольдвиль; {{lang-fr|Léopoldville}}), [[Бүгэдэ Найрамдаха Арадшалһан Конго Улас|Конго (Заир) Уласай]] ниислэл хото. [[Конго мүрэн]]эй зүүн эрьедэ, Стэнли-Пул гэһэн нуурай хажууда байрлана. Гүрэнэйнгөө эгээн наймаан-тээбэриин, ажаүйлэдбэриин ба соёлой түб. Харин 2009 ондо хотын ажаһуугшадай тоо 10 076 099 хүн байгаашье һаа, хотын дэбисхэр газарай 60% үсөөнхи һууришаһан хүдөөгэй газар болоно. Зундаа бороо олон, үбэлдөө хуурай cубэкваторой уларилтай; 7 һарын дундажа температура 22°С оршом, 4 һарын дундажа температура 27°С оршом; жэлдээ 1359 мм шииг нойтотой.

Киншаса бэеэ дааһан засаг захиргаанай нэгэжэ болоно. Хотын засаг захиргаан амбан сайдаар хүтэлэгдэнэ.

1881 ондо [[Генри Мортон Стэнли|Һенри Стэнли]] шэнжэлэгшын байгуулагдаһан; [[Бельги]]ин II Леопольд хаанай нэрэмжээр Леопольдвиль нэрлэһэн. 1926—60 оной хоорондо [[Бельгиин Конго]]гой ниислэл. 1959 оной 1 һарын 4-дэ тус хотодо гүрэнэй олониитын бэе даанги байдал түлөө хүдэлөөн эхилээ һэн. 1960—64 оной хоорондо Бүгэдэ Найрамдаха Конго Уласай ниислэл, 1964—71 — Бүгэдэ Найрамдаха Арадшалһан Конго Уласай, 1971 — Бүгэдэ Найрамдаха Заир Уласай ниислэл.

[[Категори:Бүгэдэ Найрамдаха Арадшалһан Конго Улас]]

{{1000 үгүүлэл}}

'''Лата үзэг''' — [[грек үзэг|грек үзэгһөө]] гараһан нэгэ түрэлэй [[үзэг бэшэг]] юм. Мүнөө үеын [[герман бүлэгэй хэлэнүүд|герман]], [[роман бүлэгэй хэлэнүүд |роман]], г. м. бүлэгэй хэлэнүүдэй олонхи хубиин бэшэг болоһон тус бэшэгэй үндэһэн хубилбари 26 үзэгтэй. 

МЭҮ VII зуунда мүнөөнэй Италиин нютагта байһан этрус аймагайхи нэгэн үзэг бэшэгые зохёоһониинь, үлүү хүсэрхэг лата аймагайхид сааша саашад түгээн дэлгэрүүлһэнээр лата үзэг гэгдэбэ. [[Ромын эзэнтэ гүрэн|Ромын гүрэн]] анха уласай бэшэг болгоһон тула, ромын үзэгшье гэгдэдэг.
Европодо [[славян]] зарим арад түмэн, грекүүдһээ бусадынь; Африкада араб хэлэтэ уласууд, [[Этиоп]], [[Эритрея|Эритреяһээ]] бусадынь; Америка, Австрали түбиинхи булатаараа лата үзэг хэрэглэжэ байна.
Азида Түрк, [[Туркменистан]], [[Узбекистан]], [[Вьетнам]], [[Индонези]], [[Малайзи]], [[Сингапур]], [[Филиппин]], [[Брунэй]], [[Тимор]] уласууд, [[Хитад]], [[Энэдхэг]]эй бага арад түмэнүүд хэрэглэдэг. Хитад улас 1950-яад онһоо, лата үзэгтэ шэлжэхэ туршалтануудые хэһээр ерэбэ. Япондо [[XIX зуун]]да [[лата үзэг]]тэ шэлжэхэ оролдолго хэһэншье үл хэрэгжэжэ, ромадзи гэхэ үзэглэл дурасхалынь боложо үлдэбэ.

{{1000 үгүүлэл}}

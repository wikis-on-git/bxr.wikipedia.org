[[File:Phoenicia map-ru.svg|thumb|Финикиин газарай зураг]]
'''Финики''' ({{lang-el|Φοίνικες}}, ''фойникес'', үгэшэлэн оршуулбал «ягаан [[пурпур]]ай орон») гээшэ финикиинхидэй ажаһууһан [[Газар дундада тэнгис]]эй щүүн хэһэгтэ байрлаһан эртын үеын газар нютаг юм<ref>[http://www.historie.ru/civilizacii/finikiya/73-epoha-finikiyskoy-kolonizacii.html Эпоха Финикийской колонизации. Публикация на портале Historie.ru]</ref>. Финикиинхид [[Ханаан]]айхид байгаа болон {{МЭҮ|IX зуун жэлдэ}} [[Эртын Греци|грегүүд]] тэдэниие финикишүүд гэжэ нэрлэбэ.
Финикиин газар зүйн хизаар тодорхой бэшэ, юрэнхы тохёолдолдо мүнөө үеын [[Ливан]]да байһан [[Тир]] ба [[Сидон]] гол хотонууд түблэрэн гэгдэнэ.

Финикиинхид эртын соёлто [[Эртын Египет|Египет]], [[Вавилон]] уласуудай хоорондохи бүһэ нютагта оршон һуудаг байһан тула тэдэнэй нүлөөгөөр эргэншэжэ, {{МЭҮ|XV зуун жэлэй}} үеһөө [[хото-улас]] байгуулжа эхилһэн байна. {{МЭҮ|XII зуун жэлһээ}} эхилэн далайгаар хэрэн ябажа худалдаан наймаан эрхэлхэ боложо, [[Хойто Африка]]һаа [[Пиринейн хахал арал]]ай болотор хүрэжэ, Газар дундада тэнгистэ ноёрхожо байгаа. Иигэжэ [[бэшэг]] үзэг зэргэ Эртын Дурна бии болоһон соёлые Газар дундада тэнгисэй эрье оршомдо түгээжэ, [[Эртын Греци]], [[Эртын Рим]]эй соёл эргэншэл сэсэглэн хүгжэхэ үндэһые тариһан гэжэ хэлэжэ болоно.

Гэбэшье {{МЭҮ|IX зуун жэлһээ}} МЭҮ VIII зуун жэлдэ [[Ассири]]ин добтолгодо нэрбэгдэжэ, Финикиин хото-уласууд тусгаар байдалаа алдаһан байна. Ассири улас мүхэһэнэй дараа [[Персиин эзэнтэ гүрэн]]эй мэдэлдэ ороһон болон тэрэ үедээшье Грециин хото-уласуудтай худалдаан арилжаанаар атаа мэеэн болохо хэмжээндэ байгаа. Гэбэшье [[Македониин Александр]] тус бүһэ нютагые эзэлһэнһээ хойшо аажамаар грецижэжэ, түүхэһээ алга болоһон юм.

Гэхыдээ {{МЭҮ|IX зуун жэлдэ}} Хойто Африкада бии болоһон колониин хото-улас [[Карфаген]] Финикидэхи хото-уласууд алга болоһонһоо хойношье хүгжэн сэсэглэжэ байһан болоод уламаар гурбан удаагай дайнай эсэстэ [[Римэй республика]]да эзэлэгдэһэн юм. Карфагеншуудай ярилсадаг байһан финики хэлэниинь [[Римэй эзэнтэ гүрэн]]эй үедэшье Хойто Африкада оршон байһан байбашье аажамаар [[бербер хэлэн]], [[араб хэлэн]] зэргэдэ шахагдан һуларжа, мүхэһэн байна.

== Зүүлтэ ==
{{зүүлтэ}}

== Холбооһон ==
* ''[[Иловайский, Дмитрий Иванович (историк)|Иловайский Д. И.]]'' [http://www.bibliotekar.ru/polk-8/4.htm Древняя история. Средние века. Новая история]
* ''[[Эрлихман, Вадим Викторович|Эрлихман В.]]'' [http://www.vokrugsveta.ru/publishing/vs/archives/?item_id=2934  Финикийцы: наследство морских царей] // «[[Вокруг света]]», № 12 (2795), 2006.

[[Категори:Түүхэ]]
[[Категори:Ливанай түүхэ]]

'''Рязань''' ({{lang-ru|Рязань}}; 1778 он хүрэтэр — '''Переяславль-Рязанский'''), [[Оросой холбоото улас]]ай [[Рязаниин можо|Рязаниин можын]] засаг захиргаанай түб, [[Ока мүрэн]]дэ [[Трубеж мүрэн]] шудхажа ородог үзүүртэхи хүлэг онгосын зогсоол. Түмэр замай станци. 533 мянган хүн зонтой (2015). Машина бүтээлгэ (станок бүтээхэ, «Тяжпрессмаш», «Рязсельмаш» үйлэдбэриин холбоонууд; автомашинын агрегат бүтээхэ, автомашинын аппаратура, сахилгаанай тоног түхөөрэмжэ, тоолохо-шэнжэлхэ машина бүтээлгын г.м. үйлэдбэринүүд), газар тоһо болбосоруулха, химиин, хүнгэн, хүнэһэнэй, гэхэ мэтэ ажаүйлэдбэри. 4 дээдэ һургуулинууд (энэ тоодо [[Рязаниин гүрэнэй ехэ һургуули]]), 3 театрнууд. Түүхэ-архитектурын дархан саазын газар-музей, уран һайханай музейнүүд. Рязаньта түрэһэн [[Иван Павлов|И. П. Павловой]] гэр-музей. 1095 онһоо хойшо мэдэгдэһэн. Кремлиин уран барилгын ансамбльтань: Христорождествын (XV, XIX зуун), Архангелиин (XVI зуун), Успениин (XVII зуун, Я. Г. Бухвостов уран баригша) собор сүмэ, Арюун Һүнэһэнэй 2-асарта церковь сүмэ (XVII зуун), Архиепископой байшан тугдам (Олегэй Ордон нэрэтэй, XVII зуун) гэхэ мэтэ. Хотын дэбисхэртэнь: Абаралгын хиидай согсо (XVII—XVIII зуун), олон церковьнууд (XVII зуун), түб гудамжын классицизмын барилганууд, энэ тоодо Изагууртадай хурал (XVIII—XIX зуун), эмнэлгын газарнууд (XIX зуун), заха зээли (XIX зуунай эхин хахад).

[[Категори:Рязаниин можо]]
[[Категори:Оросой холбоото улас]]
